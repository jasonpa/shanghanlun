#1. 主本은 趙開美本(傷寒論精解用)이다.
#2. 조문번호 NoA는 통용되는 "상한론수책" 번호이고, NoB는 "傷寒論譯詮" 번호이다.
#3. 康平傷寒論에서 얻을 수 있는 정보를 附記하였다.
#		3-1. 13ㆍ14字行은 ⒀ㆍ⒁로써 해당되는 문장의 앞에 표시하였고 15字行은 구분이 되는 한 표시하지 않았다.
#		3-2. 傍注와 嵌注에 해당되는 원문에 괄호를 씌었다(傍注｛ ｝, 嵌注〈 〉).
#		3-3. 강평본에서 다르게 언급된 원문의 정보 중 눈여겨 볼 만한 것은 각주를 이용해 표시하였다(≪傷寒論版本大全≫에 의거).
#4. 쉼표나 마침표는 한 조문 내에서 구별되게 하기 위한 방편으로써 사용하되 그 사용을 최소화하였다. 띄어쓰기도 더 나은 방식을 찾아보았다.
#5. 주석 위치에는 '¶'를, 주석과 주석은 ' ；'로 구분하였다.

#辨太陽病脈證幷治上

- NOO: {NoA: "001", NoB: "001"}
  TXT: 太陽之爲病，脈浮，頭項强痛而，惡寒。

- NOO: {NoA: "002", NoB: "002"}
  TXT: 太陽病，發熱，汗出，惡風，脈緩者，名爲中風。

- NOO: {NoA: "003", NoB: "003"}
  TXT: 太陽病，或已發熱，或未發熱，必惡寒，體痛，嘔逆，脈陰陽俱緊者，名爲傷寒。

- NOO: {NoA: "004", NoB: "004"}
  TXT: ⒀傷寒，一日，太陽受之，脈若靜者，爲不傳。頗欲吐，若躁煩，脈數急者，爲傳也。

- NOO: {NoA: "005", NoB: "005"}
  TXT: ⒀傷寒，二三日，陽明少陽證不見者，爲不傳也。

- NOO: {NoA: "006", NoB: "006"}
  TXT: 太陽病，發熱而渴，不惡寒者，爲溫病。
  KOR: 태양병에 열이 나면서 갈증이 일고 오한이 없는 경우는 온병(溫病)이다.

- NOO: {NoA: "006", NoB: "007"}
  TXT: ⒁若發汗已，身灼熱者，名風溫。⒂風溫爲病，脈陰陽俱浮，自汗出，身重，多眠睡，鼻息必鼾，語言難出。⒁若被下者，小便不利，直視，失溲。若被火者，微發黃色，劇則如驚癎時瘈瘲，若火熏之。一逆尙引日，再逆促命期。
  KOR: 만약 땀을 낸 뒤에 몸에서 타는 듯이 열이 나는 것을 풍온(風溫)이라고 한다. 풍온의 병은 음양맥이 모두 부(浮)하고 자한이 나며 몸이 무겁고 오래 자고 숨쉴 때 소리가 나며 말을 잘 하지 못한다. 만약 하법을 쓰면 소변이 나오지 않고 눈을 곧추 뜨고 소변을 지린다. 만약 화법(火法)을 쓰면 낯빛이 약간 누렇게 되고, 심하면 경간(驚癎)과 같이 때때로 팔다리가 뒤틀리고 불로 그을린 듯하다. 한 번 거스르면 더 오래 앓게 되고 거듭 거스르면 목숨을 재촉한다.

- NOO: {NoA: "007", NoB: "008"}
  TXT: ⒀病有發熱惡寒者，發於陽也。無熱惡寒者，發於陰也。發於陽，七日愈，發於陰，六日愈，以陽數七，陰數六故也。

- NOO: {NoA: "008", NoB: "009"}
  TXT: ⒀太陽病，頭痛，至七日以上自愈者，以行其經盡故也，若欲作再經者，鍼足陽明，使經不傳則愈。

- NOO: {NoA: "009", NoB: "010"}
  TXT: ⒀太陽病，欲解時，從巳至未上。

- NOO: {NoA: "010", NoB: "011"}
  TXT: ⒀風家，表解而，不了了者，十二日愈。

- NOO: {NoA: "011", NoB: "012"}
  TXT: ⒁病人，身大熱，反欲得衣者，熱在皮膚，寒在骨髓也。身大寒，反不欲近衣者，寒在皮膚，熱在骨髓也。

- NOO: {NoA: "012", NoB: "013"}
  TXT: 太陽中風，陽浮而陰弱¶_｛陽浮者，熱自發，陰弱者，汗自出｝_，嗇嗇惡寒，淅淅惡風，翕翕發熱，鼻鳴，乾嘔者，[桂枝湯](URI/계지탕)主之。
  ANN: 陽浮而陰弱：《康平》“脈陽浮而陰弱”

- NOO: {NoA: "013", NoB: "014"}
  TXT: 太陽病，頭痛，發熱，汗出，惡風，[桂枝湯](URI/계지탕)主之。

- NOO: {NoA: "014", NoB: "015"}
  TXT: 太陽病，項背强几几，反汗出，惡風者，[桂枝加葛根湯](URI/계지가갈근탕)主之。

- NOO: {NoA: "015", NoB: "016"}
  TXT: 太陽病，下之後，其氣上衝者，可與[桂枝湯](URI/계지탕)，_｛方用前法｝_，_〈若不上衝者，不得與之〉_。

- NOO: {NoA: "016", NoB: "017"}
  TXT: 太陽病，三日，已發汗，若吐若下若溫鍼，仍不解者，此爲壞病，_〈[桂枝](URI/계지탕)不中與之也，觀其脈證，知犯何逆，隨證治之〉_。

- NOO: {NoA: "016", NoB: "018"}
  TXT: ⒁[桂枝](URI/계지탕)本爲解肌，若其人脈浮緊，發熱，汗不出者，不可與之也，常須識此，勿令誤也。

- NOO: {NoA: "017", NoB: "019"}
  TXT: ⒀若酒客病，不可與[桂枝湯](URI/계지탕)，得之則嘔，以酒客不喜甘故也。

- NOO: {NoA: "018", NoB: "020"}
  TXT: ⒁喘家，作[桂枝湯加厚朴杏子](URI/계지가후박행자탕)佳。

- NOO: {NoA: "019", NoB: "021"}
  TXT: ⒁凡¶服[桂枝湯，](URI/계지탕，)吐者，其後，必吐膿血也。
  ANN: 凡：《康平》“又”

- NOO: {NoA: "020", NoB: "022"}
  TXT: 太陽病，發汗，遂漏不止，其人惡風，小便難，四肢微急，難以屈伸者，[桂枝加附子湯](URI/계지가부자탕)主之。

- NOO: {NoA: "021", NoB: "023"}
  TXT: 太陽病，下之後，脈促胸滿者，[桂枝去芍藥湯](URI/계지거작약탕)主之。

- NOO: {NoA: "022", NoB: "023"}
  TXT: 若微寒者，[桂枝去芍藥加附子湯](URI/계지거작약가부자탕)主之。

- NOO: {NoA: "023", NoB: "024"}
  TXT: 太陽病，得之八九日，如瘧狀，發熱，惡寒，熱多寒少，其人不嘔，淸便欲自可，一日二三度發，_〈脈微緩者，爲欲愈也，脈微而惡寒者，此陰陽俱虛，不可更發汗更下更吐也，面色反有熱色者，未欲解也〉_，以其不能得小汗出，身必痒，宜[桂枝麻黃各半湯](URI/계지마황각반탕)。
  KOR: 태양병을 얻은지 8-9일이 되어 학(瘧)과 같이 열이 나고 오한이 드는데 발열이 많고 오한이 적으며, 환자가 구역질 하지 않고 소변이 잘 나오며 한열이 하루에 2-3차례 생겨나는 경우가 있다. 이 때 맥이 미완(微緩)하면 나으려는 것이고, 맥이 미(微)하고 오한이 드는 경우는 음양이 모두 허한 것이니 다시 발한법을 비롯해 하법이나 토법을 써서는 안된다. 낯빛에 도리어 열이 나는 기색이 있으면 나으려 하지 않는 것이다. 이런 경우 조금도 땀이 나려 하지 않고 몸이 반드시 가려울 것이니 계지마황각반탕이 마땅하다.

- NOO: {NoA: "024", NoB: "025"}
  TXT: 太陽病，初服[桂枝湯](URI/계지탕)，反煩不解者，先刺，_｛風池ㆍ風府｝_，却與[桂枝湯](URI/계지탕)，則愈。

- NOO: {NoA: "025", NoB: "026"}
  TXT: 服[桂枝湯](URI/계지탕)，大汗出，脈洪大者，與[桂枝湯](URI/계지탕)如前法，若形似瘧，一日再發者，汗出必解，宜[桂枝二麻黃一湯](URI/계지이마황일탕)。

- NOO: {NoA: "026", NoB: "027"}
  TXT: 服[桂枝湯](URI/계지탕)，大汗出後，大煩渴不解，脈洪大者，[白虎加人蔘湯](URI/백호가인삼탕)主之¶。
  ANN: 白虎加人蔘湯主之：《翼》“與白虎湯”

- NOO: {NoA: "027", NoB: "028"}
  TXT: 太陽病，發熱惡寒，熱多寒少，脈微弱者，_｛此無陽也｝_，不可發汗¶，宜[桂枝二越婢一湯](URI/계지이월비일탕)。
  KOR: 태양병에 열이 나고 오한이 드는데 발열이 많고 오한이 적은 경우에 맥이 미약하면 양기(陽氣)가 없는 것이니 발한시켜서는 안되며 계지이월비일탕을 써야 한다.
  ANN: 不可發汗：《康平》“不可大發汗”

- NOO: {NoA: "028", NoB: "029"}
  TXT: 服[桂枝湯](URI/계지탕)，或下之，仍頭項强痛，翕翕發熱，無汗，心下滿微痛，小便不利者，[桂枝去桂加茯苓白朮湯](URI/계지거계가복령백출탕)主之。
  NOTE:
    - 감초건간탕 ~ 작약감초탕 ~ 조위승기탕을 하나의 계열로 볼 수 있다. （마르고 허약한 사람에게 쓸 수 있는 처방군） @비수론

- NOO: {NoA: "029", NoB: "030"}
  TXT: 傷寒，脈浮，自汗出，小便數，心煩，微惡寒，脚攣急，反與[桂枝](URI/계지탕)¶_〈欲攻其表，此誤也〉_，得之便厥，咽中乾，煩躁¶，吐逆者，作[甘草乾薑湯](URI/감초건강탕)與之，_｛以復其陽｝_，若厥愈，足溫者，更作[芍藥甘草湯](URI/작약감초탕)與之，其脚卽伸¶，若胃氣不和，譫語者，少與[調胃承氣湯](URI조위승기탕)，若重發汗，復加燒鍼者¶，[四逆湯](URI/사역탕)¶主之。
  ANN: 桂枝：《康平》“桂枝湯” ；煩躁：《康平》“躁” ；其脚卽伸：《康平》無此句 ；復加燒鍼者：《康平》“復加燒鍼 得之者” ；四逆湯：《康平》“回逆湯” 以下同

- NOO: {NoA: "030", NoB: "031"}
  TXT: ⒀問曰，證象陽旦，按法治之而，增劇，厥逆，咽中乾，兩脛拘急而，譫語。師曰，言夜半手足當溫，兩脚當伸。後如師言，何以知此。答曰，寸口脈，浮而大，浮爲風，大爲虛，風則生微熱，虛則兩脛攣，病形象桂枝，因加附子參其間，增桂令汗出，附子溫經，亡陽故也。厥逆，咽中乾，煩燥，陽明內結，譫語，煩亂，更飮[甘草乾薑湯](URI/감초건강탕)，夜半陽氣還，兩足當熱，脛常微拘急，重與[芍藥甘草湯](URI/작약감초탕)，爾乃脛伸，以[承氣湯](URI/조위승기탕)微溏，則止其譫語，故知病可愈。
  NOTE:
    - 위의 029번 조문을 설명하고 있다. 강평본에 13자행이 15자행을 설명하고 있다는 예시.

#辨太陽病脈證幷治中

- NOO: {NoA: "031", NoB: "032"}
  TXT: 太陽病，項背强几几，無汗惡風，[葛根湯](URI/갈근탕)主之。

- NOO: {NoA: "032", NoB: "033"}
  TXT: 太陽與陽明合病者，必自下利，[葛根湯](URI/갈근탕)主之。

- NOO: {NoA: "033", NoB: "034"}
  TXT: 太陽與陽明合病，不下利，但嘔者，[葛根加半夏湯](URI/갈근가반하탕)主之。

- NOO: {NoA: "034", NoB: "035"}
  TXT: 太陽病，桂枝證，醫反下之，利遂不止，_｛脈促者，表未解也｝_，喘而汗出者，[葛根黃芩黃連湯](URI/갈근황금황련탕)主之。

- NOO: {NoA: "035", NoB: "036"}
  TXT: 太陽病，頭痛發熱，身疼腰痛，骨節疼痛，惡風，無汗而喘者，[麻黃湯](URI/마황탕)主之。

- NOO: {NoA: "036", NoB: "037"}
  TXT: ⒀太陽與陽明合病，喘而胸滿者，不可下，宜[麻黃湯](URI/마황탕)。

- NOO: {NoA: "037", NoB: "038"}
  TXT: ⒀太陽病，十日以去，脈浮細而嗜臥者，外已解也，設胸滿脇痛者，與[小柴胡湯](URI/소시호탕)，脈但浮者，與[麻黃湯](URI/마황탕)。

- NOO: {NoA: "038", NoB: "039"}
  TXT: 太陽中風，脈浮緊，發熱惡寒，身疼痛，不汗出而煩躁者，[大靑龍湯](URI/대청룡탕)主之，若脈微弱，汗出惡風者，不可服之，服之則厥逆，筋惕肉瞤，_〈此爲逆也〉_。
  KOR: 태양중풍에 맥이 부긴(浮緊)하고 발열과 오한이 있고 몸이 아프며 땀이 나지 않으면서 번조한 경우는 대청룡탕으로 치료한다. 만약 맥이 미약하고 땀이 나며 오풍이 있는 경우는 복용시켜서는 안된다. 복용시키면 궐역이 생기고 근육이 움찍거리게 되니, 이것은 역증(逆證)이다.

- NOO: {NoA: "039", NoB: "040"}
  TXT: 傷寒脈浮緩，身不疼但重，乍有輕時，_｛無少陰證者｝_，[大靑龍湯](URI/대청룡탕)發之。
  KOR: 상한에 맥이 부완(浮緩)하고 몸이 아프지 않으나 무겁다가 잠깐씩 가벼워 지기도 하며 소음증이 없는 경우는 대청룡탕으로 발한시킨다.

- NOO: {NoA: "040", NoB: "041"}
  TXT: 傷寒表不解，心下有水氣，乾嘔，發熱而咳，或渴，或利，或噎，或小便不利¶，少腹滿，或喘者，[小靑龍湯](URI/소청룡탕)主之。
  ANN: 或小便不利：《康平》“小便不利”
  KOR: 상한에 표사(表邪)가 풀어지지 않고 심하에 수기(水氣)가 있어서 헛구역질을 하고 열이 나며 기침을 하고, 더러 구갈이나 설사나 얼역이나 소변불리로 아랫배가 그득하거나 숨이 차기도 하는 경우에는 소청룡탕으로 치료한다.

- NOO: {NoA: "041", NoB: "042"}
  TXT: 傷寒，心下有水氣，咳而微喘，發熱不渴，_｛服湯已渴者，此寒去欲解也｝_，[小靑龍湯](URI/소청룡탕)主之。
  KOR: 상한에 심하에 수기(水氣)가 있어서 기침을 하고 약간 숨이 차며 열이 나고 구갈은 없는 경우는 소청룡탕으로 치료한다. 복용한 뒤에 갈증이 나는 경우는 한사가 제거되어 병이 풀리려는 것이다.

- NOO: {NoA: "042", NoB: "043"}
  TXT: 太陽病，外證未解，脈浮弱者，當以汗解，宜[桂枝湯](URI/계지탕)。

- NOO: {NoA: "043", NoB: "044"}
  TXT: 太陽病，下之微喘者，表未解故也，[桂枝加厚朴杏子湯](URI/계지가후박행자탕)主之。

- NOO: {NoA: "044", NoB: "045"}
  TXT: 太陽病，外證未解，不可下也，_｛下之爲逆｝_，欲解外者，宜[桂枝湯](URI/계지탕)。

- NOO: {NoA: "045", NoB: "046"}
  TXT: ⒀太陽病，先發汗不解，而復下之，脈浮者不愈，浮爲在外，而反下之，故令不愈，今脈浮，故在外，當須解外則愈，宜[桂枝湯](URI/계지탕)。

- NOO: {NoA: "046", NoB: "047"}
  TXT: 太陽病，脈浮緊，無汗，發熱，身疼痛，八九日不解，表證仍在，_〈此當發其汗，服藥已微除〉_，其人發煩目瞑，劇者必衄，_｛衄乃解｝_，所以然者，陽氣重故也，[麻黃湯](URI/마황탕)主之。

- NOO: {NoA: "047", NoB: "048"}
  TXT: ⒁太陽病，脈浮緊，發熱，身無汗，自衄者愈。

- NOO: {NoA: "048", NoB: "049"}
  TXT: 二陽倂病，太陽初得病時，發其汗，汗先出不徹，因轉屬陽明，續自微汗出，不惡寒，_〈若¶太陽病證不罷者，不可下，下之爲逆〉_，如此可小發汗。設面色緣緣正赤者，陽氣怫鬱，_｛在表，當解之熏之｝_，_〈若發汗不徹不足言¶，陽氣怫鬱〉_，不得越，_〈當汗不汗，其人躁煩，不知痛處，乍在腹中，乍在四肢，按之不可得〉_，其人短氣但坐，_｛以汗出不徹故也｝_，更發汗則愈，_〈何以知汗出不徹，以脈澁故知也〉_。
  KOR: 태양과 양명의 병병(倂病)은 태양에 처음 병이 생겨 땀을 냈을 때 충분하지 않아서 양명으로 전변되어 계속 조금씩 땀이 나고 오한하지는 않은 것이다. 태양병의 증상이 풀어지지 않은 경우는 하법을 써서는 안되며 쓰게되면 역증(逆證)이 되므로 이런 경우 조금 땀을 내야 한다. 만약 낯빛이 온통 새빨간 색이면 겉에 양기가 울체〔怫鬱〕된 경우이니 풀어주고 훈증시켜야 한다. 만약 완전히 발한시키지 못하여 발한이라 할만하지 못하면 양기가 울체되어 풀어지지 않아서 땀을 내야 하나 땀이 나지 않고 병자가 번조하고 아픈 곳을 몰라 배가 아프다고도 하고 팔다리가 아프다고도 하나 만져보아도 찾을 수 없다. 병자가 숨이 짧아 앉아만 있는 것은 땀을 충분히 내지 못했기 때문이다. 다시 발한시키면 낫는다. 어떻게 충분히 땀 내지 못한 것을 알 수 있는가 하면 맥이 삽(澁)한 연유로 알 수 있다.
  ANN: 若：《康平》無“若”字 ；不足言：《康平》“不足”

- NOO: {NoA: "049", NoB: "050"}
  TXT: ⒁脈浮數者，法當汗出而愈，若下之，身重心悸者，不可發汗，當自汗出乃解，所以然者，尺中脈微，此裏虛，須表裏實，津液自和，便自汗出愈。

- NOO: {NoA: "050", NoB: "051"}
  TXT: ⒁脈浮緊者，法當身疼痛，宜以汗解之，假令尺中遲者，不可發汗，何以知然，以¶營氣不足，血少故也。
  ANN: 以："此爲"@《玉》《脈》《翼》

- NOO: {NoA: "051", NoB: "052"}
  TXT: ⒀脈浮者，病在表，可發汗，宜[麻黃湯](URI/마황탕)。

- NOO: {NoA: "052", NoB: "053"}
  TXT: ⒀脈浮而數者，可發汗，宜[麻黃湯](URI/마황탕)。

- NOO: {NoA: "053", NoB: "054"}
  TXT: ⒁病常自汗出者，此爲營氣和，營氣和者，外不諧，以衛氣不共營氣諧和故爾，以營行脈中，衛行脈外，復發其汗，營衛和則愈，宜[桂枝湯](URI/계지탕)。

- NOO: {NoA: "054", NoB: "055"}
  TXT: ⒀病人藏無他病，時發熱自汗出而不愈者，此衛氣不和也，先其時發汗則愈，宜[桂枝湯](URI/계지탕)。

- NOO: {NoA: "055", NoB: "056"}
  TXT: 傷寒，脈浮緊，不發汗，因致衄者，[麻黃湯](URI/마황탕)主之。

- NOO: {NoA: "056", NoB: "057"}
  TXT: ⒀傷寒不大便六七日，頭痛有熱者，與[承氣湯](URI/승기탕)，其小便淸者，知不在裏，仍在表也，當須發汗，若頭痛者必衄，宜[桂枝湯](URI/계지탕)。

- NOO: {NoA: "057", NoB: "058"}
  TXT: ⒁傷寒，發汗已解，半日許復煩，脈浮數者，可更發汗，宜[桂枝湯](URI/계지탕)。

- NOO: {NoA: "058", NoB: "059"}
  TXT: ⒁凡病若發汗，若吐，若下，若亡血，亡津液，陰陽自和者，必自愈。

- NOO: {NoA: "059", NoB: "060"}
  TXT: 大下之後，復發汗，小便不利者，_｛亡津液故也｝_，勿治之，得小便利，必自愈¶。
  ANN: 《康平》 59ㆍ60ㆍ61 조문이 80조문의 뒤에 연속되어 붙어있다.

- NOO: {NoA: "060", NoB: "061"}
  TXT: 下之後，復發汗，必振寒，脈微細，_〈所以然者，以內外俱虛故也〉_。

- NOO: {NoA: "061", NoB: "062"}
  TXT: 下之後，復發汗，晝日煩躁不得眠，夜而安靜，不嘔不渴，無表證，脈沈微，身無大熱者，[乾薑附子湯](URI/건강부자탕)主之。

- NOO: {NoA: "062", NoB: "063"}
  TXT: ⒁發汗後，身疼痛，脈沈遲者，[桂枝加芍藥生薑各一兩人蔘三兩新加湯](URI/계지가작약생강각일냥인삼삼냥신가탕)主之。

- NOO: {NoA: "063", NoB: "064"}
  TXT: ⒁發汗後，不可更行[桂枝湯](URI/계지탕)¶，汗出而喘，無大熱者，可與[麻黃杏仁甘草石膏湯](URI/마황행인감초석고탕)。
  ANN: 不可更行桂枝湯：《康平》“喘家 不可更行桂枝湯”

- NOO: {NoA: "064", NoB: "065"}
  TXT: ⒀發汗過多，其人叉手自冒心，心下悸，欲得按者，[桂枝甘草湯](URI/계지감초탕)主之。

- NOO: {NoA: "065", NoB: "066"}
  TXT: ⒀發汗後，其人臍下悸者，欲作奔豚，[茯苓桂枝甘草大棗湯](URI/복령계지감초대조탕)主之。

- NOO: {NoA: "066", NoB: "067"}
  TXT: ⒁發汗後，腹脹滿者，[厚朴生薑半夏甘草人蔘湯](URI/후박생강반하감초인삼탕)主之。

- NOO: {NoA: "067", NoB: "068"}
  TXT: 傷寒若吐若下後，心下逆滿，氣上衝胸，起則頭眩，脈沈緊，發汗則動經，身爲振振搖者，[茯苓桂枝白朮甘草湯](URI/복령계지백출감초탕)主之。

- NOO: {NoA: "068", NoB: "069"}
  TXT: 發汗，病不解，反惡寒者，_｛虛故也｝_，[芍藥甘草附子湯](URI/작약감초부자탕)主之。

- NOO: {NoA: "069", NoB: "070"}
  TXT: 發汗，若下之，病仍不解，煩躁者，[茯苓四逆湯](URI/복령사역탕)主之。

- NOO: {NoA: "070", NoB: "071"}
  TXT: 發汗後，惡寒者，虛故也，不惡寒，但熱者，實也，當和胃氣，與[調胃承氣湯](URI/조위승기탕)。

- NOO: {NoA: "071", NoB: "072"}
  TXT: 太陽病，發汗後，大汗出，胃中乾，煩躁不得眠，欲得飮水者，少少與飮之，令胃氣和則愈。若脈浮，小便不利，微熱消渴者，[五苓散](URI/오령산)主之。
  KOR: 태양병에 한법을 쓴 뒤 땀을 많이 흘려 위(胃) 속이 말라서 번조로 잠을 이루지 못하고 물을 마시려고 하는 경우에 조금씩 물을 마시도록 하면 위기가 조화를 이루어 낫게된다. 만약 맥이 부(浮)하고 소변이 시원하지 않으며 조금 열이 나고 소갈이 있는 경우에는 오령산으로 치료한다.

- NOO: {NoA: "072", NoB: "073"}
  TXT: 發汗已，脈浮數，煩渴者，[五苓散](URI/오령산)主之。
  KOR: 한법을 쓴 뒤에 맥이 부삭(浮數)하고 번갈(煩渴)이 있는 경우에는 오령산으로 치료한다.

- NOO: {NoA: "073", NoB: "074"}
  TXT: 傷寒，汗出而渴者，[五苓散](URI/오령산)主之，不渴者，[茯苓甘草湯](URI/복령감초탕)主之。

- NOO: {NoA: "074", NoB: "075"}
  TXT: 中風發熱，六七日不解而煩，_｛有表裏證｝_，渴欲飮水，水入則吐者¶，_｛名曰水逆｝_，[五苓散](URI/오령산)主之。
  KOR: 상한 중풍으로 열이 나서 6-7일 동안 풀리지 않고 번이 나타나고 표증과 이증이 모두 있으며 갈증이 나서 물을 마시려 하나 물이 들어가면 토하는 것을 수역(水逆)이라고 한다. 오령산으로 치료한다.
  ANN: 水入則吐者：《康平》“水入口吐者”

- NOO: {NoA: "075", NoB: "076"}
  TXT: ⒀未持脈時，病人手叉自冒心，師因敎試令咳，而不咳者，此必兩耳聾無聞也，所以然者，以重發汗，虛故如此¶。
  ANN: 虛故如此：《康平》“虛故也”

- NOO: {NoA: "075", NoB: "077"}
  TXT: 發汗後，飮水多必喘，以水灌¶之亦喘。
  ANN: 灌：洗浴의 의미

- NOO: {NoA: "076", NoB: "078"}
  TXT: 發汗後，水藥不得入口，_｛爲逆｝_，若更發汗，必吐下不止。

- NOO: {NoA: "076", NoB: "079"}
  TXT: 發汗吐下後，虛煩不得眠，若劇者，必反覆顚倒，心中懊憹，[梔子豉湯](URI/치자시탕)主之，若少氣者，[梔子甘草豉湯](URI/치자감초시탕)主之，若嘔者，[梔子生薑豉湯](URI/치자생강시탕)主之。

- NOO: {NoA: "077", NoB: "080"}
  TXT: 發汗，若下之，而煩熱胸中窒者，[梔子豉湯](URI/치자시탕)主之。

- NOO: {NoA: "078", NoB: "081"}
  TXT: 傷寒五六日，大下之後，身熱不去，心中結痛者，未欲解也，[梔子豉湯](URI/치자시탕)主之。

- NOO: {NoA: "079", NoB: "082"}
  TXT: 傷寒下後，心煩腹滿，臥起不安者，[梔子厚朴湯](URI/치자후박탕)主之。

- NOO: {NoA: "080", NoB: "083"}
  TXT: 傷寒，醫以丸藥大下之，身熱不去，微煩者，[梔子乾薑湯](URI/치자건강탕)主之。

- NOO: {NoA: "081", NoB: "084"}
  TXT: ⒀凡用[梔子湯](URI/치자탕)，病人舊微溏者，不可與服之。

- NOO: {NoA: "082", NoB: "085"}
  TXT: 太陽病發汗，汗出不解，其人仍發熱，心下悸，頭眩，身瞤動，振振欲擗地者，[眞武湯](URI/진무탕)¶主之。
  ANN: 眞武湯：《康平》“玄武湯” 以下同

- NOO: {NoA: "083", NoB: "086"}
  TXT: ⒁咽喉乾燥者，不可發汗。

- NOO: {NoA: "084", NoB: "087"}
  TXT: ⒁淋家，不可發汗，發汗必便血。

- NOO: {NoA: "085", NoB: "088"}
  TXT: ⒁瘡家雖身疼痛，不可發汗，發汗則痓。

- NOO: {NoA: "086", NoB: "089"}
  TXT: ⒁衄家，不可發汗，汗出¶必額上陷，脈急緊，直視不能眴¶，不得眠。
  ANN: 汗出：《康平》“汗出則”；眴：《康平》“目眴”
  KOR: 자주 코피 흘리는 환자에게 발한을 시켜서는 안된다. 발한을 시키면 이마가 꺼지고 맥이 급긴(急緊)하며 눈을 곧추 뜬 채 움직이지 못하고 잠을 자지 못한다.

- NOO: {NoA: "087", NoB: "090"}
  TXT: ⒁亡血家，不可發汗，發汗則寒慄而振。

- NOO: {NoA: "088", NoB: "091"}
  TXT: ⒁汗家，重發汗，必恍惚心亂，小便已陰疼，與[禹餘粮丸](URI/우여량환)<small>方本闕</small>。

- NOO: {NoA: "089", NoB: "092"}
  TXT: ⒁病人有寒，復發汗，胃中冷，必吐蚘<sub>一作逆</sub>。

- NOO: {NoA: "090", NoB: "093"}
  TXT: ⒀本發汗，而復下之，此爲逆也，若先發汗，治不爲逆，本先下之，而反汗之，爲逆¶，若先下之，治不爲逆。
  ANN: 爲逆：《康平》“此爲逆”

- NOO: {NoA: "091", NoB: "094"}
  TXT: 傷寒，醫下之，續得下利，淸穀不止，身疼痛者，急當救裏，後身疼痛，淸便自調者，急當救表¶，救裏宜[四逆湯](URI/사역탕)，救表宜[桂枝湯](URI/계지탕)。
  ANN: 急當救表：《康平》“急當可救表”

- NOO: {NoA: "092", NoB: "095"}
  TXT: ⒁病發熱頭痛，脈反沈¶，若不差，身體疼痛，當救其裏，[四逆湯](URI/사역탕)方。
  ANN: 脈反沈：《康平》“脈反沈者”

- NOO: {NoA: "093", NoB: "096"}
  TXT: 太陽病，先下之而不愈，因復發汗¶，以此表裏俱虛¶，其人因致冒，⒁冒家汗出自愈，所以然者，汗出表和故也，裏未和，然後復下之。
  ANN: 因復發汗：《康平》“因後發汗” ；以此表裏俱虛：《康平》無此句

- NOO: {NoA: "094", NoB: "097"}
  TXT: 太陽病未解，脈陰陽俱停，必先振慄汗出而解¶，_〈但陽脈微者，先汗出而解，但陰脈微者，下之而解〉_，若欲下之，宜[調胃承氣湯](URI/조위승기탕)。
  ANN: 必先振慄汗出而解：《康平》“下之必先振慄汗出而解”

- NOO: {NoA: "095", NoB: "098"}
  TXT: ⒀太陽病，發熱汗出者，此爲營弱衛强，故使汗出，欲救邪風者，宜[桂枝湯](URI/계지탕)。

- NOO: {NoA: "096", NoB: "099"}
  TXT: 傷寒五六日，_｛中風｝_，往來寒熱，胸脇苦滿，嘿嘿不欲飮食，心煩喜嘔，或胸中煩而不嘔，或渴，或腹中痛，或脇下痞熱，或心下悸，小便不利，或不渴，身有微熱，或咳者，[小柴胡湯](URI/소시호탕)主之。

- NOO: {NoA: "097", NoB: "100"}
  TXT: ⒁血弱氣盡，腠理開，邪氣因入，與正氣相搏¶，結於脇下，正邪分爭，往來寒熱，休作有時，嘿嘿不欲飮食，臟腑相連，其痛必下，邪高痛下¶，故使嘔也，[小柴胡湯](URI/소시호탕)主之。
  ANN: 正氣相搏：《康平》“正氣相摶(뭉칠 단)” ；臟腑相連 其痛必下 邪高痛下：《康平》“臟腑相違 其病必下 邪高病下”

- NOO: {NoA: "097", NoB: "101"}
  TXT: 服[柴胡湯](URI/소시호탕)已，渴者屬陽明，以法治之。

- NOO: {NoA: "098", NoB: "102"}
  TXT: ⒁得病六七日，脈遲浮弱，惡風寒，手足溫，醫二三下之，不能食，而脇下滿痛，面目及身黃，頸項强，小便難者¶，與[柴胡湯](URI/소시호탕)，後必下重，⒀本渴，飮水嘔者，柴胡不中與也，食穀者噦。
  ANN: 小便難者：《康平》“小便黃者”

- NOO: {NoA: "099", NoB: "103"}
  TXT: 傷寒四五日，身熱惡風，頸項强，脇下滿，手足溫而渴者，[小柴胡湯](URI/소시호탕)主之。

- NOO: {NoA: "100", NoB: "104"}
  TXT: 傷寒，陽脈澁，陰脈弦，_｛法當腹中急痛｝_，先與[小建中湯](URI/소건중탕)，不差者，[小柴胡湯](URI/소시호탕)主之。

- NOO: {NoA: "101", NoB: "105"}
  TXT: ⒁傷寒中風，有柴胡證，但見一證便是，不必悉具。

- NOO: {NoA: "101", NoB: "106"}
  TXT: 凡柴胡湯病證而下之，若[柴胡](URI/소시호탕)證不罷者，復與[柴胡湯](URI/소시호탕)，必蒸蒸而振，却發熱汗出而解。

- NOO: {NoA: "102", NoB: "107"}
  TXT: 傷寒二三日，心中悸而煩者，[小健中湯](URI/소건중탕)主之。

- NOO: {NoA: "103", NoB: "108"}
  TXT: 太陽病，_｛過經｝_，十餘日，反二三下之，後四五日，[柴胡](URI/소시호탕)證仍在者，先與[小柴胡](URI/소시호탕)，嘔不止，心下急，鬱鬱微煩者，爲未解也，與[大柴胡湯](URI/대시호탕)下之則愈。

- NOO: {NoA: "104", NoB: "109"}
  TXT: 傷寒十三日不解，胸脇滿而嘔，日晡所發潮熱，已而微利，_〈此本柴胡證，下之以不得利，今反利者，知醫以丸藥下之，此非其治也〉_，_｛潮熱者實也｝_，先宜[小柴胡湯](URI/소시호탕)以解外，後以[柴胡加芒硝湯](URI/시호가망초탕)主之。

- NOO: {NoA: "105", NoB: "110"}
  TXT: 傷寒十三日，_｛過經｝_，譫語者¶，以有熱也，當以湯下之，⒁若小便利者，大便當硬，而反下利，脈調和者，知醫以丸藥下之，非其治也，若自下利者，脈當微厥，今反和者，此爲內實也，[調胃承氣湯](URI/조위승기탕)主之。
  ANN: 傷寒十三日 過經譫語者：《康平》“傷寒十三日不解 時 _｛過經｝_ 譫語者”

- NOO: {NoA: "106", NoB: "111"}
  TXT: 太陽病不解，熱結膀胱，其人如狂，血自下，_｛下者愈｝_。其外不解者，尙未可攻，當先解其外¶。外解已，但少腹急結者，乃可攻之，宜[桃核承氣湯](URI/도핵승기탕)。<small>後云解外宜桂枝湯。</small>
  KOR: 태양병이 풀어지지 않아 방광에 열이 맺혀 환자가 광증과 비슷해 지는 경우에 저절로 하혈하면 낫는다. 외증이 풀리지 않으면 하법을 써서는 안되고 먼저 외증을 풀어야 한다. 외증이 풀어진 뒤에야 하법을 쓸 수 있다. 도행승기탕으로 치료한다.
  ANN: 當先解其外：《唐翼》《淳和》＂宜桂枝湯＂이 더 있다.

- NOO: {NoA: "107", NoB: "112"}
  TXT: 傷寒八九日，下之，胸滿煩驚，小便不利，譫語，一身盡重，不可轉側者，[柴胡加龍骨牡蠣湯](URI/시호가용골모려탕)主之。

- NOO: {NoA: "108", NoB: "113"}
  TXT: ⒀傷寒，腹滿譫語，寸口脈浮而緊，此肝乘脾也，名曰縱，刺期門。

- NOO: {NoA: "109", NoB: "114"}
  TXT: ⒀傷寒，發熱，嗇嗇惡寒，大渴欲飮水，其腹必滿，自汗出，小便利，其病欲解，此肝乘肺也，名曰橫，刺期門。

- NOO: {NoA: "110", NoB: "115"}
  TXT: 太陽病二日，反躁，凡熨其背¶，而大汗出，大熱入胃，胃中水竭，躁煩，必發譫語，_〈十餘日振慄自下利者，此爲欲解也〉_，故其汗從腰以下不得汗，欲小便不得，反嘔，欲失溲，足下惡風，大便硬，_〈小便當數，而反不數及不多〉_，大便已，頭卓然而痛，其人足心必熱，_｛穀氣下流故也｝_。
  ANN: 凡熨其背：《康平》“凡熨背”

- NOO: {NoA: "111", NoB: "116"}
  TXT: 太陽病中風，以火劫發汗，邪風被火熱，血氣流溢，_｛失其常度，兩陽相熏灼¶｝_，其身發黃¶，_〈陽盛則欲衄，陰虛小便難，陰陽俱虛竭，身體則枯燥〉_，但頭汗出，劑頸而還，腹滿微喘，口乾咽爛，或不大便，久則譫語。甚者至噦，手足躁擾，捻衣摸床。_〈小便利者，其人可治。〉_
  ANN: 兩陽相熏灼：《康平》“兩相熏灼” ；其身發黃：《康平》“其身必發黃”

- NOO: {NoA: "112", NoB: "117"}
  TXT: 傷寒脈浮，醫以火迫劫之，_｛亡陽｝_，必驚狂，臥起不安者，[桂枝去芍藥加蜀漆牡蠣龍骨救逆湯](URI/계지거작약가촉칠모려용골구역탕)主之。

- NOO: {NoA: "113", NoB: "118"}
  TXT: ⒁形作傷寒，其脈不弦緊而弱¶，弱者必渴，被火者必譫語，弱者發熱脈浮，解之¶，當汗出愈。
  ANN: 《康平》 “弱者發熱”이 傍注로 첨가되어 있다. ；弱者發熱脈浮 解之：《康平》“弱者發熱 脈浮者 解之”

- NOO: {NoA: "114", NoB: "119"}
  TXT: 太陽病，以火熏之，不得汗，其人必躁，_｛到經不解｝_，必淸血，名爲火邪。

- NOO: {NoA: "115", NoB: "120"}
  TXT: ⒁脈浮熱甚¶，而反灸之，_｛此爲實，實以虛治｝_，因火而動，必咽燥吐血。
  ANN: 脈浮熱甚：《康平》“火邪 脈浮熱甚”

- NOO: {NoA: "116", NoB: "121"}
  TXT: ⒁微數之脈，愼不可灸，因火爲邪，則爲煩逆，_｛追虛逐實｝_，血散脈中，火氣雖微，內攻有力，_｛焦骨傷筋｝_，血難復也。

- NOO: {NoA: "116", NoB: "122"}
  TXT: 脈浮，宜以汗解，用火灸之，邪無從出，因火而盛，病從腰以下必重而痺，_｛名火逆也¶｝_。
  ANN: 名火逆也：《康平》“_〈火逆之也〉_”

- NOO: {NoA: "116", NoB: "123"}
  TXT: 欲自解者，必當先煩，煩乃有汗而解。_〈何以知之，脈浮，故知汗出解。〉_

- NOO: {NoA: "117", NoB: "124"}
  TXT: 燒針令其汗，針處被寒，核起而赤者，必發奔豚，_｛氣從少腹上衝心者｝_，灸其核上各一壯，與[桂枝加桂湯](URI/계지가계탕)，_〈更加桂二兩也〉_。

- NOO: {NoA: "118", NoB: "125"}
  TXT: 火逆下之，因燒針煩躁者¶，[桂枝甘草龍骨牡蠣湯](URI/계지감초용골모려탕)主之。
  ANN: 因燒針煩躁者：《康平》“因燒針而煩躁者”

- NOO: {NoA: "119", NoB: "126"}
  TXT: ⒁太陽傷寒者，加溫針必驚也。

- NOO: {NoA: "120", NoB: "127"}
  TXT: 太陽病，當惡寒發熱，今自汗出，反不惡寒發熱¶，_｛關上｝_，脈細數者，以醫吐之過也，⒁一二日吐之者，腹中饑，口不能食，三四日吐之者，不喜糜粥，欲食冷食，朝食暮吐，以醫吐之所致也，_｛此爲小逆¶｝_。
  ANN: 反不惡寒發熱：《康平》“反不惡寒不發熱” ；此爲小逆：《康平》 此句가 조금 위 “以醫吐之過也”의 傍注로 표시되어 있다.

- NOO: {NoA: "121", NoB: "128"}
  TXT: ⒁太陽病，吐之，但太陽病當惡寒，今反不惡寒，不欲近衣，此爲吐之內煩也。

- NOO: {NoA: "122", NoB: "129"}
  TXT: ⒁病人脈數，數爲熱，當消穀引食，而反吐者，此以發汗，令陽氣微，膈氣虛，脈乃數也，數爲客熱，不能消穀，以胃中虛冷，故吐也。

- NOO: {NoA: "123", NoB: "130"}
  TXT: 太陽病，_｛過經｝_，十餘日，心中溫溫欲吐，而胸中痛，大便反溏，腹微滿，鬱鬱微煩，先此時自極吐下者，與[調胃承氣湯](URI/조위승기탕)，_〈若不爾者，不可與。但欲嘔，胸中痛，微溏者，此非柴胡湯證，以嘔，故知極吐下也¶〉_。
  ANN: 故知極吐下也：《康平》“故知極吐也”

- NOO: {NoA: "124", NoB: "131"}
  TXT: 太陽病六七日，表證仍在，脈微而沈，反不結胸，其人發狂者，以熱在下焦，少腹當硬滿，小便自利者，下血乃愈。_〈所以然者，以太陽隨經¶，瘀熱在裏故也〉_，[抵當湯](URI/저당탕)主之。
  ANN: 以太陽隨經：《康平》“以太陽隨症”
  KOR: 태양병 6-7일에 표증이 여전히 있고 맥이 미(微)하면서 침(沈)하나 도리어 결흉이 생기지 않고 환자가 광증과 비슷한 경우는 열이 하초에 있기 때문이다. 아랫배가 단단하고 그득하며 소변을 잘 보는 경우에는 하혈시키면 낫는다. _〈그 이유는 태양병이 경락을 따라 들어가 엉킨 열(熱)이 속에 머물기 때문이다.〉_ 저당탕으로 치료한다.

- NOO: {NoA: "125", NoB: "132"}
  TXT: 太陽病，身黃，脈沈結，少腹硬，_｛小便不利者，爲無血也｝_，小便自利，其人如狂者，_｛血證諦也｝_，[抵當湯](URI/저당탕)主之。
  KOR: 태양병에 몸이 누렇고 맥이 침결(沈結)하며 아랫배가 단단하고 _｛소변이 시원치 않은 것은 혈이 없는 경우이다.｝_ 소변이 시원하고 환자가 미친 사람과 같은 경우에는 _｛혈증이 확실하니｝_저령탕으로 치료한다.

- NOO: {NoA: "126", NoB: "133"}
  TXT: 傷寒有熱，少腹滿，應小便不利，今反利者，_｛爲有血也｝_，當下之，_｛不可餘藥｝_，宜[抵當丸](URI/저당환)。
  KOR: 상한에 열이 나고 아랫배가 그득하면 소변이 시원하지 않아야 하는데 도리어 잘 나오는 경우는 _｛혈이 있는 것이니｝_，하법을 써야 한다. _｛다른 약을 주어서는 안되며｝_ 저당환으로 치료한다.

- NOO: {NoA: "127", NoB: "134"}
  TXT: ⒀太陽病，小便利者，以飮水多，必心下悸，小便少者，必苦裏急也。

#辨太陽病脈證幷治下

- NOO: {NoA: "128", NoB: "135"}
  TXT: ⒀問曰，病有結胸，有臟結，其狀何如，答曰，按之痛，寸脈浮，關脈沈，名曰結胸也。

- NOO: {NoA: "129", NoB: "135"}
  TXT: ⒀何謂臟結，答曰，如結胸狀，飮食如故，時時下利，寸脈浮，關脈小細沈緊，名曰藏結，舌上白胎滑者，難治。

- NOO: {NoA: "130", NoB: "136"}
  TXT: ⒀臟結無陽證，不往來寒熱，其人反靜，舌上胎滑者，不可攻也。

- NOO: {NoA: "131", NoB: "137"}
  TXT: ⒁病發于陽，而反下之，熱入因作結胸，病發于陰，而反下之，因作痞也，所以成結胸者，以下之太早故也。

- NOO: {NoA: "131", NoB: "138"}
  TXT: 結胸者，項亦强，如柔痓狀，下之則和，宜[大陷胸丸](URI/대함흉환)。

- NOO: {NoA: "132", NoB: "139"}
  TXT: ⒁結胸證，其脈浮大者，不可不，下之則死。

- NOO: {NoA: "133", NoB: "140"}
  TXT: ⒁結胸證悉具，煩躁者亦死。

- NOO: {NoA: "134", NoB: "141"}
  TXT: 太陽病，脈浮而動數，_〈浮則爲風，數則爲熱，動則爲痛，數則爲虛〉_，頭痛發熱，微盜汗出，而反惡寒者，表未解也，醫反下之，動數變遲，膈內拒痛，_｛胃中空虛，客氣動膈｝_，短氣躁煩，心中懊憹，陽氣內陷，心下因硬，則爲結胸，[大陷胸湯](URI/대함흉탕)主之，若不結胸¶，但頭汗出，餘處無汗，劑頸而還，小便不利，身必發黃。
  ANN: 若不結胸：《康平》“若不大結胸”

- NOO: {NoA: "135", NoB: "142"}
  TXT: 傷寒六七日，結胸熱實，脈沈而緊，心下痛，按之石硬者，[大陷胸湯](URI/대함흉탕)主之。

- NOO: {NoA: "136", NoB: "143"}
  TXT: 傷寒十餘日，熱結在裏，復往來寒熱者，與[大柴胡湯](URI/대시호탕)，但結胸，無大熱，_｛者，此爲水結在胸脇也｝_，但頭微汗出者，[大陷胸湯](URI/대함흉탕)主之。

- NOO: {NoA: "137", NoB: "144"}
  TXT: 太陽病，重發汗而復下之，不大便五六日，舌上燥而渴，日晡所小有潮熱¶，從心下至少腹硬滿而痛，不可近者，[大陷胸湯](URI/대함흉탕)主之。
  ANN: 日晡所小有潮熱：《康平》“日晡所小有潮熱 發心胸大煩”

- NOO: {NoA: "138", NoB: "145"}
  TXT: 小結胸病，正在心下，按之則痛，脈浮滑者，[小陷胸湯](URI/소함흉탕)主之。

- NOO: {NoA: "139", NoB: "146"}
  TXT: 太陽病，二三日，不能臥，但欲起，心下必結，脈微弱者，_｛此本有寒分¶也｝_，反下之，若利止，必作結胸，未止者，四日復下之，此作協熱利也。
  ANN: 寒分：《康平》“寒飮”

- NOO: {NoA: "140", NoB: "147"}
  TXT: 太陽病，下之，其脈促，不結胸者，_｛此爲欲解也｝_，⒁脈浮者，必結胸也，脈緊者，必咽痛，脈弦者，必兩脇拘急，脈細數者，頭痛未止，脈沈緊者，必欲嘔，脈沈滑者，協熱利，脈浮滑者，必下血。

- NOO: {NoA: "141", NoB: "148"}
  TXT: 病在陽，應以汗解之，反以冷水潠之，若灌之，其熱被劫不得去，彌更益煩，肉上粟起，意欲飮水，反不渴者，服[文蛤散](URI/문합산)，若不差者，與[五苓散](URI/오령산)。

- NOO: {NoA: "141", NoB: "149"}
  TXT: 寒實結胸，無熱證者，與[三物小陷胸湯](URI/소함흉탕)，_〈[白散](URI/삼물백산)亦可服〉_。

- NOO: {NoA: "142", NoB: "150"}
  TXT: ⒀太陽與少陽倂病，頭項强痛，或眩冒，時如結胸，心下痞硬者，當刺大椎第一間，肺兪，肝兪，愼不可發汗，發汗卽譫語，脈弦，五日譫語不止，當刺期門。

- NOO: {NoA: "143", NoB: "151"}
  TXT: ⒀婦人中風，發熱惡寒，經水適來，得之七八日，熱除而脈遲身凉，胸脇下滿，如結胸狀，譫語者，此爲熱入血室也，當刺期門，隨其實而取之。

- NOO: {NoA: "144", NoB: "152"}
  TXT: 婦人中風，七八日，續得寒熱，發作有時，經水適斷者，_｛此爲熱入血室｝_，其血必結，故似如虐狀，發作有時，[小柴胡湯](URI/소시호탕)主之。

- NOO: {NoA: "145", NoB: "153"}
  TXT: ⒁婦人傷寒發熱，經水適來，晝日明了，暮則譫語，如見鬼狀者，此爲熱入血室，無犯胃氣，及上二焦，必自愈。

- NOO: {NoA: "146", NoB: "154"}
  TXT: 傷寒六七日，發熱微惡寒，支節煩疼，微嘔，心下支結，外證未去者，[柴胡桂枝湯](URI/시호계지탕)主之。

- NOO: {NoA: "147", NoB: "155"}
  TXT: 傷寒五六日，已發汗而復下之，胸脇滿微結，小便不利，渴而不嘔，但頭汗出，往來寒熱，心煩者，_｛此爲未解也｝_，[柴胡桂枝乾薑湯](URI/시호계지건강탕)主之。

- NOO: {NoA: "148", NoB: "156"}
  TXT: 傷寒五六日，頭汗出，微惡寒，手足冷，心下滿，口不欲食，大便硬，脈細者，_｛此爲陽微結，必有表，復有裏也，脈沈，亦在裏也｝_，_〈汗出爲陽微，假令純陰結，不得復有外證，悉入在裏，此爲半在裏半在外也，脈雖沈緊，不得爲少陰病，所以然者，陰¶不得有汗，今頭汗出，故知非少陰也〉_，可與[小柴胡湯](URI/소시호탕)，設不了了者，得屎而解。
  ANN: 陰：《康平》“少陰”

- NOO: {NoA: "149", NoB: "157"}
  TXT: 傷寒五六日，嘔而發熱者，[柴胡湯](URI/소시호탕)證具，而以他藥下之，柴胡證仍在者，復與[柴胡湯](URI/소시호탕)，_｛此雖已下之，不爲逆｝_，必蒸蒸而振，却發熱汗出而解，若心下滿而硬痛者，_｛此爲結胸也¶｝_，[大陷胸湯](URI/대함흉탕)主之，但滿而不痛者，_｛此爲痞｝_，[柴胡](URI/소시호탕)不中與之，宜[半夏瀉心湯](URI/반하사심탕)。
  ANN: 此爲結胸也：《康平》“此爲結”

- NOO: {NoA: "150", NoB: "158"}
  TXT: 太陽少陽倂病，而反下之，成結胸，心下硬，下利不止，水漿不下，其人心煩。

- NOO: {NoA: "151", NoB: "159"}
  TXT: ⒁脈浮而緊，而復下之，緊反入裏，則作痞，按之自濡，但氣痞耳。

- NOO: {NoA: "152", NoB: "160"}
  TXT: 太陽中風，下利嘔逆，_〈表解者乃可攻之〉_，其人漐漐汗出，發作有時，頭痛，心下痞硬滿，引脇下痛，乾嘔短氣，汗出不惡寒者，_｛此表解裏未和也｝_，[十棗湯](URI/십조탕)主之。

- NOO: {NoA: "153", NoB: "161"}
  TXT: 太陽病，醫發汗，遂發熱惡寒，因復下之，心下痞，_〈表裏俱虛，陰陽氣幷竭〉_，_｛無陽則陰獨｝_，復加燒鍼，因胸煩，_〈面色靑黃，膚瞤者，難治，今色微黃，手足溫者，易愈〉_。

- NOO: {NoA: "154", NoB: "162"}
  TXT: 心下痞，按之濡，其脈，_｛關上｝_，浮者，[大黃黃連瀉心湯](URI/대황황련사심탕)主之。

- NOO: {NoA: "155", NoB: "163"}
  TXT: 心下痞，而復惡寒汗出者，[附子瀉心湯](URI/부자사심탕)主之。

- NOO: {NoA: "156", NoB: "164"}
  TXT: _｛本以下之，故｝_ 心下痞，與[瀉心湯](URI/사심탕)。痞不解，其人渴而口燥煩，小便不利者，[五苓散](URI/오령산)主之。 _〈一方云，忍之一日乃愈〉_。

- NOO: {NoA: "157", NoB: "165"}
  TXT: 傷寒，汗出解之後，胃中不和，心下痞硬，乾噫食臭，脇下有水氣，腹中雷鳴下利者，[生薑瀉心湯](URI/생강사심탕)主之。

- NOO: {NoA: "158", NoB: "166"}
  TXT: 傷寒中風，醫反下之，其人下利日數十行，穀不化，腹中雷鳴，心下痞硬而滿，乾嘔心煩不得安，醫見心下痞，謂病不盡，復下之，其痞益甚，_｛此非結熱｝_，_〈但以胃中虛，客氣上逆，故使硬也〉_，[甘草瀉心湯](URI/감초사심탕)主之。

- NOO: {NoA: "159", NoB: "167"}
  TXT: 傷寒服湯藥，下利不止，心下痞硬，服[瀉心湯](URI/사심탕)已，復以他藥下之，利不止，醫以[理中](URI/이중탕)與之，利益甚，_〈[理中](URI/이중탕)者，理中焦，此利在下焦〉_，[赤石脂禹餘粮湯](URI/적석지우여량탕)主之，_〈復不止者，當利其小便〉_。

- NOO: {NoA: "160", NoB: "168"}
  TXT: ⒁傷寒，吐下後發汗，虛煩，脈甚微，八九日心下痞硬，脇下痛，氣上衝咽喉，眩冒，經脈動愓者，久而成痿。

- NOO: {NoA: "161", NoB: "169"}
  TXT: 傷寒，發汗，若吐，若下，解後，心下痞硬，噫氣不除者，[旋復代赭石湯](URI/선복대자탕)主之。

- NOO: {NoA: "162", NoB: "170"}
  TXT: ⒁下後¶，不可更行[桂枝湯](URI/계지탕)，若汗出而喘，無大熱者，可與[麻黃杏子甘草石膏湯](URI/마황행인감초석고탕)。
  ANN: 下後：《康平》“喘家 下後”

- NOO: {NoA: "163", NoB: "171"}
  TXT: 太陽病，外證未除，而數下之，遂協熱而利，利下不止¶，心下痞硬，表裏不解者，[桂枝人蔘湯](URI/계지인삼탕)主之。
  ANN: 利下不止：《康平》“下不止”

- NOO: {NoA: "164", NoB: "172"}
  TXT: 傷寒，大下後，復發汗，心下痞，惡寒者，_｛表未解也｝_，不可攻痞，當先解表，表解乃可攻痞，_〈解表宜[桂枝湯](URI/계지탕)¶，攻痞宜[大黃黃連瀉心湯](URI/대황황련사심탕)〉_。
  ANN: 桂枝湯：《康平》“桂枝人蔘湯”

- NOO: {NoA: "165", NoB: "173"}
  TXT: 傷寒發熱，汗出不解，心中痞硬，嘔吐而下利者，[大柴胡湯](URI/대시호탕)主之。

- NOO: {NoA: "166", NoB: "174"}
  TXT: ⒁病如桂枝證，頭不痛，項不强，寸脈微浮，胸中痞硬，氣上衝咽喉，不得息者，_｛此爲胸有寒¶也｝_，當吐之，宜[瓜蒂散](URI/과체산)。
  ANN: 寒：《康平》“寒飮”

- NOO: {NoA: "167", NoB: "175"}
  TXT: ⒀病脇下素有痞，連在臍旁，痛引少腹，入陰筋者，此名臟結，死。

- NOO: {NoA: "168", NoB: "176"}
  TXT: 傷寒，若吐若下後，七八日不解，_〈熱結在裏〉_，表裏俱熱，時時惡風，大渴，舌上乾燥而煩，欲飮水數升者，[白虎加人蔘湯](URI/백호가인삼탕)¶主之。
  ANN: 白虎加人蔘湯：《翼》“白虎湯”

- NOO: {NoA: "169", NoB: "177"}
  TXT: 傷寒，無大熱，口燥渴，心煩，背微惡寒者，[白虎加人蔘湯](URI/백호가인삼탕)¶主之。
  ANN: 白虎加人蔘湯：《翼》“白虎湯”

- NOO: {NoA: "170", NoB: "178"}
  TXT: 傷寒，脈浮，發熱無汗，_〈其表不解，不可與[白虎湯](URI/백호탕)〉_，渴欲飮水，無表證者，[白虎加人蔘湯](URI/백호가인삼탕)¶主之。
  ANN: 白虎加人蔘湯：《翼》“白虎湯”

- NOO: {NoA: "171", NoB: "179"}
  TXT: ⒀太陽少陽倂病，心下硬，頸項强而眩者，當刺大椎，肺兪，肝兪，愼勿下之。

- NOO: {NoA: "172", NoB: "180"}
  TXT: 太陽與少陽合病，自下利者，與[黃芩湯](URI/황금탕)，若嘔者，[黃芩加半夏生薑湯](URI/황금가반하생강탕)主之。

- NOO: {NoA: "173", NoB: "181"}
  TXT: 傷寒，胸中有熱，胃中有邪氣，腹中痛，欲嘔吐者，[黃連湯](URI/황련탕)主之。

- NOO: {NoA: "174", NoB: "182"}
  TXT: 傷寒八九日，風濕相搏，身體疼煩，不能自轉側，不嘔不渴，脈浮虛而澁者，[桂枝附子湯](URI/계지부자탕)主之，若其人大便硬¶，小便自利者¶，[去桂加白朮湯](URI/거계가백출탕)主之。
  ANN: 《康平》 傍注로  _｛臍下心下硬｝_ 이 첨가되어있다. ；小便自利者：《康平》“小便不利者”

- NOO: {NoA: "175", NoB: "183"}
  TXT: 風濕相搏，骨節煩疼，掣痛不得屈伸，近之則痛劇，汗出短氣，小便不利，惡風不欲去衣，或身微腫者，[甘草附子湯](URI/감초부자탕)主之。

- NOO: {NoA: "176", NoB: "184"}
  TXT: 傷寒，脈浮滑，此以表有熱，裏有寒¶，[白虎湯](URI/백호탕)主之。
  ANN: 此以表有熱 裏有寒：《康平》無此句

- NOO: {NoA: "177", NoB: "185"}
  TXT: 傷寒¶，脈結代，心動悸，[炙甘草湯](URI/자감초탕)主之。
  ANN: 傷寒：《康平》“傷寒解而後”

- NOO: {NoA: "178", NoB: "186"}
  TXT: ⒀脈按之來緩，時一止復來者，名曰結，又脈來動而中止，更來小數，中有還者反動，名曰結，陰也，脈來動而中止，不能自還，因而復動者，名曰代，陰也，得此脈者，必難治。

#辨陽明病脈證幷治

- NOO: {NoA: "179", NoB: "187"}
  TXT: ⒀問曰，病有太陽陽明，有正陽陽明，有少陽陽明，何謂也，答曰，太陽陽明者，脾約是也，正陽陽明者，胃家實是也，少陽陽明者，發汗，利小便已，胃中燥煩實，大便難是也。

- NOO: {NoA: "180", NoB: "188"}
  TXT: 陽明之爲病，胃家實是也。

- NOO: {NoA: "181", NoB: "189"}
  TXT: ⒀問曰，何緣得陽明病，答曰，太陽病，若發汗¶，若下，若利小便，此亡津液，胃中乾燥，因轉屬陽明，不更衣，內實，大便難者，此名陽明也。
  ANN: 若發汗：《康平》“發汗”

- NOO: {NoA: "182", NoB: "190"}
  TXT: ⒀問曰，陽明病，外證云何，答曰，身熱，汗自出，不惡寒，反惡熱也。

- NOO: {NoA: "183", NoB: "191"}
  TXT: ⒀問曰，病有得之一日，不發熱而惡寒者，何也，答曰，雖得之一日，惡寒將自罷，卽自汗出而惡熱也。

- NOO: {NoA: "184", NoB: "192"}
  TXT: ⒀問曰，惡寒何故自罷，答曰，陽明居中，主土也，萬物所歸，無所復傳，始雖惡寒，二日自止，此爲陽明病也。

- NOO: {NoA: "185", NoB: "193"}
  TXT: ⒀本太陽初得病時，發其汗，汗先出不徹，因轉屬陽明也。

- NOO: {NoA: "185", NoB: "194"}
  TXT: ⒁傷寒發熱無汗，嘔不能食，而反汗出濈濈然者，是轉屬陽明也。

- NOO: {NoA: "186", NoB: "195"}
  TXT: ⒀傷寒三日，陽明脈大。

- NOO: {NoA: "187", NoB: "196"}
  TXT: ⒀傷寒，脈浮而緩，手足自溫者，是爲系在太陰，太陰者，身當發黃，若小便自利者，不能發黃，至七八日，大便硬者，爲陽明病也。

- NOO: {NoA: "188", NoB: "197"}
  TXT: ⒀傷寒轉系陽明者，其人濈然微汗出也。

- NOO: {NoA: "189", NoB: "198"}
  TXT: ⒀陽明中風，口苦，咽乾，腹滿微喘，發熱惡寒，脈浮而緊，若下之，則腹滿小便難也。

- NOO: {NoA: "190", NoB: "199"}
  TXT: ⒀陽明病，若能食，名中風，不能食，名中寒。

- NOO: {NoA: "191", NoB: "200"}
  TXT: ⒁陽明病，若中寒者，不能食，小便不利，手足濈然汗出，_｛此欲作固瘕｝_，必大便初硬後溏，_〈所以然者，以胃中冷，水穀不別故也〉_。

- NOO: {NoA: "192", NoB: "201"}
  TXT: ⒁陽明病，初欲食，小便反不利，大便自調，其人骨節疼，翕翕如有熱狀，奄然發狂，濈然汗出而解，_〈者，此水不勝穀氣，與汗共幷，脈緊則愈〉_。

- NOO: {NoA: "193", NoB: "202"}
  TXT: ⒀陽明病，欲解時，從申至戌上。

- NOO: {NoA: "194", NoB: "203"}
  TXT: ⒁陽明病，不能食，攻其熱必噦，_〈所以然者，胃中虛冷故也〉_，_｛以其人本虛，攻其熱必噦｝_。

- NOO: {NoA: "195", NoB: "204"}
  TXT: ⒁陽明病，脈遲，食難用飽，飽則微煩，頭眩，必小便難，_｛此欲作穀疸¶｝_，雖下之，腹滿如故，_〈所以然者，脈遲故也〉_。
  ANN: 穀疸：《康平》“穀癉”

- NOO: {NoA: "196", NoB: "205"}
  TXT: ⒀陽明病，法多汗，反無汗，其身如蟲行皮中狀者，此以久虛故也。

- NOO: {NoA: "197", NoB: "206"}
  TXT: ⒀陽明病，反無汗，而小便利，二三日嘔而咳，手足厥者，必苦頭痛，若不咳，不嘔，手足不厥者，頭不痛。

- NOO: {NoA: "198", NoB: "207"}
  TXT: ⒀陽明病，但頭眩，不惡寒，故能食而咳，其人咽必痛，若不咳者，咽不痛。

- NOO: {NoA: "199", NoB: "208"}
  TXT: ⒁陽明病，無汗，小便不利，心中懊憹者，身必發黃。

- NOO: {NoA: "200", NoB: "209"}
  TXT: ⒁陽明病，被火，額上微汗出，而小便不利者，必發黃。

- NOO: {NoA: "201", NoB: "210"}
  TXT: ⒀陽明病，脈浮而緊者，必潮熱，發作有時，但浮者，必盜汗出。

- NOO: {NoA: "202", NoB: "211"}
  TXT: ⒀陽明病，口燥，但欲漱水，不欲嚥者，此必衄。

- NOO: {NoA: "203", NoB: "212"}
  TXT: ⒁陽明病，本自汗出，醫更重發汗，病已差，尙微煩不了了者，_｛此必大便硬故也｝_，以亡津液，胃中乾燥，故令大便硬，_〈當問其小便日幾行，若本小便日三四行，今日再行，故知大便不久出，今爲小便數少，以津液當還入胃中，故知不久必大便也〉_。

- NOO: {NoA: "204", NoB: "213"}
  TXT: ⒁傷寒嘔多，雖有陽明證，不可攻之。

- NOO: {NoA: "205", NoB: "214"}
  TXT: ⒀陽明病，心下硬滿者，不可攻之，攻之利遂不止者死，利止者愈。

- NOO: {NoA: "206", NoB: "215"}
  TXT: ⒀陽明病，面合色赤，不可攻之，必發熱色黃者，小便不利也。

- NOO: {NoA: "207", NoB: "216"}
  TXT: ⒀陽明病，不吐不下，心煩者，可與[調胃承氣湯](URI/조위승기탕)。

- NOO: {NoA: "208", NoB: "217"}
  TXT: 陽明病，脈遲，雖汗出不惡寒者，其身必重，短氣，腹滿而喘，有潮熱，_｛者，此外欲解，可攻裏也｝_，手足濈然汗出者，_｛此大便已硬也｝_，[大承氣湯](URI/대승기탕)主之，⒁若汗多，微發熱惡寒者，外未解也，其熱不潮，未可與[承氣湯](URI/대승기탕)，若腹大滿不通者，可與[小承氣湯](URI/소승기탕)微和胃氣，勿令至大泄下。

- NOO: {NoA: "209", NoB: "218"}
  TXT: 陽明病，潮熱，大便微硬者，可與[大承氣湯](URI/대승기탕)¶，_｛不硬者，不可與之｝_，⒁若不大便六七日，恐有燥屎，欲知之法，少與[小承氣湯](URI/소승기탕)，湯入腹中，轉失氣者，此有燥屎也，乃可攻之，若不轉失氣者，此但初頭硬，後必溏，不可攻之，攻之必脹滿不能食也，欲飮水者，與水則噦，其後發熱者，必大便復硬而少也，以小承氣湯和之，不轉矢氣者，愼不可攻也。
  ANN: 大承氣湯：《康平》“小承氣湯”

- NOO: {NoA: "210", NoB: "219"}
  TXT: ⒁夫實則譫語，虛則鄭聲，_〈鄭聲者，重語也〉_。

- NOO: {NoA: "210", NoB: "220"}
  TXT: ⒀直視譫語，喘滿者死，下利者亦死。

- NOO: {NoA: "211", NoB: "221"}
  TXT: ⒀發汗多，若重發汗者，亡其陽，譫語，脈短者死，脈自和者不死。

- NOO: {NoA: "212", NoB: "222"}
  TXT: 傷寒若吐若下後不解，不大便五六日，上¶至十餘日，日晡所發潮熱，不惡寒，獨語如見鬼狀，若劇者，發則不識人，循衣摸床，惕¶而不安，微喘直視，_｛脈弦者生，澁者死，微者，但發熱¶｝_，譫語者，[大承氣湯](URI/대승기탕)主之，_〈若一服利，則止後服〉_。
  ANN: 上：《康平》“以上” ；惕：《康平》“怵惕” ；但發熱：《康平》“但發潮熱”

- NOO: {NoA: "213", NoB: "223"}
  TXT: ⒁陽明病，其人多汗，以津液外出，胃中燥，大便必硬，硬則譫語，[小承氣湯](URI/소승기탕)主之，若一服譫語止者，更莫復服。

- NOO: {NoA: "214", NoB: "224"}
  TXT: ⒁陽明病，譫語，發潮熱，脈滑而疾者，[小承氣湯](URI/소승기탕)主之，⒀因與[承氣湯](URI/소승기탕)一升，腹中轉氣者，更服一升，若不轉氣者，勿更與之，明日又不大便，脈反微澁者，裏虛也，爲難治，不可更與[承氣湯](URI/소승기탕)也。

- NOO: {NoA: "215", NoB: "225"}
  TXT: ⒀陽明病，譫語有潮熱，反不能食者，胃中必有燥屎五六枚也，若能食者，但硬耳，宜大承氣湯下之。

- NOO: {NoA: "216", NoB: "226"}
  TXT: ⒀陽明病，下血譫語者，此爲熱入血室，但頭汗出者，刺期門，隨其實而寫之，濈然汗出則愈。

- NOO: {NoA: "217", NoB: "227"}
  TXT: ⒁汗出譫語者，以有燥屎在胃中，_｛此爲風｝_，也，須下者，過經乃可下之，下之若早，語言必難，以表虛裏實故也，_｛下之愈｝_，宜[大承氣湯](URI/대승기탕)。

- NOO: {NoA: "218", NoB: "228"}
  TXT: ⒁傷寒四五日，脈沈而喘滿，_｛沈爲在裏｝_，而反發其汗，津液越出，大便爲難，表虛裏實，久則譫語。

- NOO: {NoA: "219", NoB: "229"}
  TXT: 三陽合病，腹滿身重，難以轉側，口不仁，面垢，譫語遺尿，發汗則譫語，下之則額上生汗，手足逆冷，若自汗出者，[白虎湯](URI/백호탕)主之。

- NOO: {NoA: "220", NoB: "230"}
  TXT: 二陽倂病，太陽證罷，但發潮熱，手足漐漐汗出，大便難而譫語者，下之則愈，宜[大承氣湯](URI/대승기탕)。

- NOO: {NoA: "221", NoB: "231"}
  TXT: 陽明病，脈浮而緊，咽燥口苦，腹滿而喘，發熱汗出，不惡寒，反惡熱，身重，若發汗則躁，心憒憒，反譫語，若加溫針，必怵愓煩躁不得眠，若下之，則胃中空虛，客氣動膈，心中懊憹，舌上胎者，[梔子豉湯](URI/치자시탕)主之。

- NOO: {NoA: "222", NoB: "232"}
  TXT: 若渴欲飮水，口乾舌燥者，[白虎加人蔘湯](URI/백호가인삼탕)¶主之。
  ANN: 白虎加人蔘湯：《翼》“白虎湯”

- NOO: {NoA: "223", NoB: "233"}
  TXT: 若，_｛脈浮發熱｝_，渴欲飮水，小便不利者，[猪苓湯](URI/저령탕)主之。

- NOO: {NoA: "224", NoB: "234"}
  TXT: ⒀陽明病，汗出多而渴者，不可與[猪苓湯](URI/저령탕)，以汗多胃中燥，[猪苓湯](URI/저령탕)復利其小便故也。

- NOO: {NoA: "225", NoB: "235"}
  TXT: ⒁脈浮而遲，表熱裏寒，下利淸穀者，[四逆湯](URI/사역탕)主之。

- NOO: {NoA: "226", NoB: "236"}
  TXT: ⒀若胃中虛冷，不能食者，飮水則噦。

- NOO: {NoA: "227", NoB: "237"}
  TXT: ⒀脈浮發熱，口乾鼻燥，能食者，則衄。

- NOO: {NoA: "228", NoB: "238"}
  TXT: 陽明病下之，其外有熱，手足溫，_｛不結胸¶｝_，心中懊憹，飢不能食，但頭汗出者，[梔子豉湯](URI/치자시탕)主之。
  ANN: 不結胸：《康平》“小結胸”

- NOO: {NoA: "229", NoB: "239"}
  TXT: 陽明病，發潮熱，大便溏，小便自可，胸脇滿不去者，與[小柴胡湯](URI/소시호탕)。

- NOO: {NoA: "230", NoB: "240"}
  TXT: ⒁陽明病，脇下硬滿，不大便而嘔，舌上白苔者，可與[小柴胡湯](URI/소시호탕)，上焦得通，津液得下，胃氣因和，身濈然汗出而解。

- NOO: {NoA: "231", NoB: "241"}
  TXT: 陽明¶中風，脈弦浮大，而短氣，腹都滿，脇下及心痛，久按之氣不通，鼻乾，不得汗，嗜臥，一身及目¶悉黃，小便難，有潮熱，時時噦，耳前後腫，刺之少差，外不解，病過十日，脈續浮者，與[小柴胡湯](URI/소시호탕)。
  ANN: 陽明：《康平》“陽明病” ；目：《康平》“面目”

- NOO: {NoA: "232", NoB: "241"}
  TXT: 脈但浮，無餘證者，與[麻黃湯](URI/마황탕)，_〈若不尿，腹滿加噦者，不治〉_。

- NOO: {NoA: "233", NoB: "242"}
  TXT: ⒁陽明病，自汗出，若發汗，小便自利者，_｛此爲津液內竭｝_，雖硬不可攻之，當須自欲大便，宜蜜煎導而通之，若土瓜根及大猪膽汁，皆可爲導。

- NOO: {NoA: "234", NoB: "243"}
  TXT: ⒀陽明病，脈遲，汗出多，微惡寒者，表未解也，可發汗，宜[桂枝湯](URI/계지탕)。

- NOO: {NoA: "235", NoB: "244"}
  TXT: ⒀陽明病，脈浮，無汗而喘者¶，發汗則愈，宜[麻黃湯](URI/마황탕)。
  ANN: 脈浮 無汗而喘者：《翼》《惠》“脈浮無汗, 其人必喘”

- NOO: {NoA: "236", NoB: "245"}
  TXT: 陽明病，發熱汗出者，_｛此爲熱越｝_，不能發黃也，但頭汗出，身無汗，劑頸而還，小便不利，渴引水漿者，_｛此爲瘀熱在裏｝_，身必發黃，[茵蔯蒿湯](URI/인진호탕)主之。

- NOO: {NoA: "237", NoB: "246"}
  TXT: 陽明證，其人喜忘者，必有畜血，_｛所以然者，本有久瘀血，故令喜忘｝_，屎¶雖硬，大便反易，其色必黑者¶，宜[抵當湯](URI/저당탕)下之。
  ANN: 屎：《康平》“尿” ；其色必黑者：《康平》“而其色必黑者”

- NOO: {NoA: "238", NoB: "247"}
  TXT: 陽明病，下之，心中懊憹而煩，胃中有燥屎者，_〈可攻。腹微滿，初頭硬，後必溏，不可攻之，若有燥屎者〉_，宜[大承氣湯](URI/대승기탕)。

- NOO: {NoA: "239", NoB: "248"}
  TXT: ⒁病人不大便五六日，繞臍痛，煩躁，發作有時者，此有燥屎，故使不大便也。

- NOO: {NoA: "240", NoB: "249"}
  TXT: ⒁病人煩熱，汗出則解，又如瘧狀，日晡所發熱者，屬陽明也，脈實者，宜下之，脈浮虛者，宜發汗，下之與[大承氣湯](URI/대승기탕)，發汗宜[桂枝湯](URI/계지탕)。

- NOO: {NoA: "241", NoB: "250"}
  TXT: 大下後，六七日不大便，煩不解，腹滿痛者，此有燥屎也，_｛所以然者，本有宿食故也｝_，宜[大承氣湯](URI/대승기탕)。

- NOO: {NoA: "242", NoB: "251"}
  TXT: ⒁病人小便不利，大便乍難乍易，時有微熱，喘冒不能臥者，有燥屎也，宜[大承氣湯](URI/대승기탕)。

- NOO: {NoA: "243", NoB: "252"}
  TXT: 食穀欲嘔¶，屬陽明也，[吳茱萸湯](URI/오수유탕)主之，_〈得湯反劇者，屬上焦也〉_。
  ANN: 食穀欲嘔：《康平》“食穀欲嘔者”

- NOO: {NoA: "244", NoB: "253"}
  TXT: ⒁太陽病，_｛寸｝_ 緩，_｛關｝_ 浮，_｛尺｝_ 弱，其人發熱汗出，復惡寒，不嘔，但心下痞者，此以醫下之也。如其不下者，病人不惡寒而渴 _｛者，此轉屬陽明也｝_ 。小便數者，大便必硬，不更衣十日，無所苦也。渴欲飮水，少少與之，但以法救之，渴者宜[五苓散](URI/오령산)。

- NOO: {NoA: "245", NoB: "254"}
  TXT: ⒀脈陽微而汗出少者，爲自和也，汗出多者爲太過，陽脈實，因發其汗，出多者，亦爲太過，太過者，爲陽絶于裏，亡津液，大便因硬也。

- NOO: {NoA: "246", NoB: "255"}
  TXT: ⒀脈浮而芤，浮爲陽，芤爲陰，浮芤相搏，胃氣生熱，其陽則絶。

- NOO: {NoA: "247", NoB: "256"}
  TXT: ⒀趺陽脈浮而濇，浮則胃氣强，濇則小便數，浮濇相搏，大便則難，其脾爲約，[麻子仁丸](URI/마자인환)主之。

- NOO: {NoA: "248", NoB: "257"}
  TXT: 太陽病三日，發汗不解，蒸蒸發熱者，屬胃也，[調胃承氣湯](URI/조위승기탕)主之。

- NOO: {NoA: "249", NoB: "258"}
  TXT: ⒁傷寒吐後，腹脹滿者，與[調胃承氣湯](URI/조위승기탕)。

- NOO: {NoA: "250", NoB: "259"}
  TXT: ⒁太陽病，若吐若下若發汗後，微煩，小便數，大便因硬者，與[小承氣湯](URI/소승기탕)和之愈。

- NOO: {NoA: "251", NoB: "260"}
  TXT: ⒀得病二三日，脈弱，無太陽，柴胡證，煩躁，心下硬，至四五日，雖能食，以[小承氣湯](URI/소승기탕)，少少與微和之¶，令小安，至六日，與[承氣湯](URI/소승기탕)一升，若不大便六七日，小便少者，雖不能食，但初頭硬，後必溏，未定成硬，攻之必溏，須小便利，屎定硬，乃可攻之，宜[大承氣湯](URI/대승기탕)。
  ANN: 少少與微和之：《康平》“少少與之 微和之”

- NOO: {NoA: "252", NoB: "261"}
  TXT: ⒁傷寒六七日，目中不了了，睛不和，無表裏證，大便難，身微熱者，_｛此爲實也｝_，急下之，宜[大承氣湯](URI/대승기탕)。

- NOO: {NoA: "253", NoB: "262"}
  TXT: ⒀陽明病，發熱汗多者，急下之，宜[大承氣湯](URI/대승기탕)。

- NOO: {NoA: "254", NoB: "263"}
  TXT: ⒀發汗不解，腹滿痛者，急下之，宜[大承氣湯](URI/대승기탕)。

- NOO: {NoA: "255", NoB: "264"}
  TXT: ⒀腹滿不減，減不足言，當下之，宜[大承氣湯](URI/대승기탕)。

- NOO: {NoA: "256", NoB: "265"}
  TXT: ⒁陽明少陽合病，必下利，_｛其脈不負者，爲順也｝_，_〈負者，失也，互相克賊，名爲負也〉_，脈滑而數者，有宿食也，當下之，宜[大承氣湯](URI/대승기탕)。

- NOO: {NoA: "257", NoB: "266"}
  TXT: ⒀病人無表裏證，發熱七八日，雖脈浮數者，可下之。假令已下，脈數不解，合熱則消穀喜飢，至六七日不大便者，有瘀血，宜[抵當湯](URI/저당탕)。

- NOO: {NoA: "258", NoB: "266"}
  TXT: ⒀若脈數不解，而下不止，必協熱便膿血也。

- NOO: {NoA: "259", NoB: "267"}
  TXT: ⒁傷寒發汗已，身目爲黃，所以然者，以寒濕在裏不解故也，以爲不可下也，_〈於寒濕中求之〉_。

- NOO: {NoA: "260", NoB: "268"}
  TXT: 傷寒七八日，身黃如橘子色，小便不利，腹微滿者，[茵蔯蒿湯](URI/인진호탕)主之。

- NOO: {NoA: "261", NoB: "269"}
  TXT: 傷寒，身黃發熱者，[梔子柏皮湯](URI/치자백피탕)主之。

- NOO: {NoA: "262", NoB: "270"}
  TXT: ⒁傷寒瘀熱在裏，身必黃¶，[麻黃連軺赤小豆湯](URI/마황연초적소두탕)主之。
  ANN: 身必黃：《康平》“身必發黃”

#辨少陽病脈證幷治

- NOO: {NoA: "263", NoB: "271"}
  TXT: 少陽之爲病，口苦咽乾目眩也。

- NOO: {NoA: "264", NoB: "272"}
  TXT: ⒁少陽中風¶，兩耳無所聞，目赤，胸中滿而煩者，不可吐下，吐下則悸而驚。
  ANN: 少陽中風：《康平》“少陽病”

- NOO: {NoA: "265", NoB: "273"}
  TXT: ⒁傷寒脈弦細，頭痛發熱者，屬少陽，少陽不可發汗，發汗則譫語，_｛此屬胃｝_，胃和則愈，_｛胃不和，煩而悸｝_。

- NOO: {NoA: "266", NoB: "274"}
  TXT: 本太陽病不解，轉入少陽者，脇下硬滿，乾嘔不能食，往來寒熱，尙未吐下，脈沈緊者，與[小柴胡湯](URI/소시호탕)。

- NOO: {NoA: "267", NoB: "274"}
  TXT: 若已吐下發汗溫鍼，譫語，柴胡證罷，此爲壞病，_〈知犯何逆，以法治之〉_。

- NOO: {NoA: "268", NoB: "275"}
  TXT: ⒁三陽合病，脈浮大，_｛上關上｝_，但欲眠睡，目合則汗。

- NOO: {NoA: "269", NoB: "276"}
  TXT: ⒀傷寒六七日，無大熱，其人煩躁者，此爲陽去入陰故也。

- NOO: {NoA: "270", NoB: "277"}
  TXT: ⒀傷寒三日，三陽爲盡，三陰當受邪，其人反能食而不嘔，此爲三陰不受邪也。

- NOO: {NoA: "271", NoB: "278"}
  TXT: ⒀傷寒三日，少陽脈小者，欲已也。

- NOO: {NoA: "272", NoB: "279"}
  TXT: ⒀少陽病，欲解時，從寅至辰上。

#辨太陰病脈證幷治

- NOO: {NoA: "273", NoB: "280"}
  TXT: 太陰之爲病，腹滿而吐，食不下，自利益甚，時腹自痛，若下之，必胸下結硬。

- NOO: {NoA: "274", NoB: "281"}
  TXT: ⒀太陰中風，四肢煩疼，陽微陰澁而長者¶，爲欲愈。
  ANN: 陽微陰澁而長者：《康平》“脈陽微陰澁而長者”

- NOO: {NoA: "275", NoB: "282"}
  TXT: ⒀太陰病，欲解時，從亥至丑上。

- NOO: {NoA: "276", NoB: "283"}
  TXT: ⒁太陰病，脈浮者，可發汗¶，宜[桂枝湯](URI/계지탕)。
  ANN: 可發汗：《康平》“少可發汗”

- NOO: {NoA: "277", NoB: "284"}
  TXT: ⒁自利不渴者，屬太陰，以其臟有寒故也，當溫之，_〈宜服[四逆輩](URI/사역탕)〉_。

- NOO: {NoA: "278", NoB: "285"}
  TXT: ⒁傷寒脈浮而緩，手足自溫者，繫在太陰，太陰¶當發身黃，若小便自利者，不能發黃，至七八日，雖暴煩下利，日十餘行，必自止，_〈以脾家實，腐穢當去故也〉_。
  ANN: 太陰：《康平》無此句

- NOO: {NoA: "279", NoB: "286"}
  TXT: 本太陽病，醫反下之，因而腹滿時痛者，_｛屬太陰也｝_，[桂枝加芍藥湯](URI/계지가작약탕)主之，大實痛者，[桂枝加大黃湯](URI/계지가대황탕)主之。

- NOO: {NoA: "280", NoB: "287"}
  TXT: ⒀太陰爲病，脈弱，其人續自便利，設當行大黃，芍藥者，宜減之，以其人胃氣弱，易動故也。

#辨少陰病脈證幷治

- NOO: {NoA: "281", NoB: "288"}
  TXT: 少陰之爲病，脈微細，但欲寐也。

- NOO: {NoA: "282", NoB: "289"}
  TXT: ⒁少陰病，欲吐不吐，心煩但欲寐¶，五六日，自利而渴者，_｛屬少陰也｝_，虛故引水自救，若小便色白者，少陰病形悉具，_〈小便白者，以下焦虛有寒，不能制水，故令色白也〉_。
  ANN: 但欲寐：《康平》傍注로 _｛小柴胡湯 調胃承氣湯 煩躁不眠 心煩而不渴 太陰病｝_ 이 첨가되어있다.

- NOO: {NoA: "283", NoB: "290"}
  TXT: ⒀病人脈陰陽俱緊，反汗出者，亡陽也，此屬少陰，法當咽痛而復吐利。

- NOO: {NoA: "284", NoB: "291"}
  TXT: ⒀少陰病，咳而下利譫語者，被火氣劫故也，小便必難，以强責少陰汗也。

- NOO: {NoA: "285", NoB: "292"}
  TXT: ⒀少陰病，脈細沈數，病爲在裏，不可發汗。

- NOO: {NoA: "286", NoB: "293"}
  TXT: ⒀少陰病，脈微，不可發汗，亡陽故也，陽已虛，尺脈弱澁者，復不可下之。

- NOO: {NoA: "287", NoB: "294"}
  TXT: ⒀少陰病，脈緊，至七八日，自下利，脈暴微，手足反溫，脈緊反去者，爲欲解也，雖煩下利，必自愈。

- NOO: {NoA: "288", NoB: "295"}
  TXT: ⒀少陰病，下利，若利自止，惡寒而踡臥，手足溫者，可治。

- NOO: {NoA: "289", NoB: "296"}
  TXT: ⒀少陰病，惡寒而踡，時自煩，欲去衣被者，可治。

- NOO: {NoA: "290", NoB: "297"}
  TXT: ⒀少陰中風，脈陽微陰浮者，爲欲愈。

- NOO: {NoA: "291", NoB: "298"}
  TXT: ⒀少陰病，欲解時，從子至寅上。

- NOO: {NoA: "292", NoB: "299"}
  TXT: ⒀少陰病，吐利，手足不逆冷，反發熱者，不死，脈不至者，灸少陰七壯。

- NOO: {NoA: "293", NoB: "300"}
  TXT: ⒀少陰病，八九日，一身手足盡熱者，以熱在膀胱，必便血也。

- NOO: {NoA: "294", NoB: "301"}
  TXT: ⒀少陰病，但厥無汗，而强發之，必動其血，未知從何道出，或從口鼻，或從目出者，是名下厥上竭，爲難治。

- NOO: {NoA: "295", NoB: "302"}
  TXT: ⒀少陰病，惡寒身踡而利，手足逆冷者，不治。

- NOO: {NoA: "296", NoB: "303"}
  TXT: ⒀少陰病，吐利躁煩，四逆者死。

- NOO: {NoA: "297", NoB: "304"}
  TXT: ⒀少陰病，下利止而頭眩，時時自冒者，死。

- NOO: {NoA: "298", NoB: "305"}
  TXT: ⒀少陰病，四逆惡寒而身踡，脈不至，不煩而躁者死。

- NOO: {NoA: "299", NoB: "306"}
  TXT: ⒀少陰病，六七日，息高者死。

- NOO: {NoA: "300", NoB: "307"}
  TXT: ⒀少陰病，脈微細沈，但欲臥，汗出不煩，自欲吐，至五六日自利，復煩躁不得臥寐者死。

- NOO: {NoA: "301", NoB: "308"}
  TXT: 少陰病，始得之，反發熱，脈沈者，[麻黃細辛附子湯](URI/마황부자세신탕)主之。

- NOO: {NoA: "302", NoB: "309"}
  TXT: 少陰病，得之二三日，[麻黃附子甘草湯](URI/마황부자감초탕)微發汗，_〈以二三日無裏證，故微發汗也〉_。

- NOO: {NoA: "303", NoB: "310"}
  TXT: 少陰病，得之二三日以上，心中煩，不得臥，[黃連阿膠湯](URI/황련아교탕)主之。

- NOO: {NoA: "304", NoB: "311"}
  TXT: 少陰病，得之一二日，口中和，其背惡寒者，_｛當灸之¶｝_，[附子湯](URI/부자탕)主之。
  ANN: 當灸之：《康平》無此句

- NOO: {NoA: "305", NoB: "312"}
  TXT: 少陰病，身體痛，手足寒，骨節痛，脈沈者，[附子湯](URI/부자탕)主之。

- NOO: {NoA: "306", NoB: "313"}
  TXT: 少陰病，下利便膿血者，[桃花湯](URI/도화탕)主之。

- NOO: {NoA: "307", NoB: "314"}
  TXT: 少陰病，二三日至四五日，腹痛，小便不利，下利不止，便膿血者，[桃花湯](URI/도화탕)主之。

- NOO: {NoA: "308", NoB: "315"}
  TXT: ⒁少陰病，下利便膿血者，可刺。

- NOO: {NoA: "309", NoB: "316"}
  TXT: 少陰病，吐利，手足逆冷，煩躁欲死者，[吳茱萸湯](URI/오수유탕)主之。

- NOO: {NoA: "310", NoB: "317"}
  TXT: 少陰病，下利，咽痛，胸滿，心煩¶，[猪膚湯](URI/저부탕)主之。
  ANN: 心煩：《康平》“心煩者”

- NOO: {NoA: "311", NoB: "318"}
  TXT: 少陰病，二三日，咽痛者，可與[甘草湯](URI/감초탕)，不差，與[桔梗湯](URI/길경탕)。

- NOO: {NoA: "312", NoB: "319"}
  TXT: ⒁少陰病，咽中傷，生瘡，不能語言，聲不出者，[苦酒湯](URI/고주탕)¶主之。
  ANN: 苦酒湯：《康平》“半夏苦酒湯”

- NOO: {NoA: "313", NoB: "320"}
  TXT: ⒁少陰病，咽中痛，[半夏散及湯](URI/반하산급탕)主之。

- NOO: {NoA: "314", NoB: "321"}
  TXT: 少陰病，下利，[白通湯](URI/백통탕)主之。

- NOO: {NoA: "315", NoB: "322"}
  TXT: 少陰病，下利，脈微者，與[白通湯](URI/백통탕)，利不止，厥逆無脈，乾嘔煩者，[白通加猪膽汁湯](URI/백통가저담즙탕)主之，_〈服湯脈暴出者死，微續者生〉_。

- NOO: {NoA: "316", NoB: "323"}
  TXT: 少陰病，二三日不已，至四五日，腹痛，小便不利，四肢沈重疼痛，自下利，_｛者，此爲有水氣｝_，其人或咳，或小便利，或下利，或嘔者，[眞武湯](URI/진무탕)主之。

- NOO: {NoA: "317", NoB: "324"}
  TXT: 少陰病，下利淸穀，裏寒外熱，手足厥逆，脈微欲絶，身反不惡寒，其人面色赤，或腹痛，或乾嘔，或咽痛，或利止脈不出者，[通脈四逆湯](URI/통맥사역탕)主之。

- NOO: {NoA: "318", NoB: "325"}
  TXT: 少陰病，_｛四逆｝_，其人或咳，或悸，或小便不利，或腹中痛，或泄利下重者，[四逆散](URI/사역산)主之。

- NOO: {NoA: "319", NoB: "326"}
  TXT: 少陰病，下利六七日，咳而嘔渴，心煩不得眠者，[猪苓湯](URI/저령탕)主之。

- NOO: {NoA: "320", NoB: "327"}
  TXT: ⒁少陰病，得之二三日，口燥咽乾者，急下之，宜[大承氣湯](URI/대승기탕)。

- NOO: {NoA: "321", NoB: "328"}
  TXT: 少陰病，自利淸水，色純靑，心下必痛，口乾燥者，可下之，宜[大承氣湯](URI/대승기탕)。

- NOO: {NoA: "322", NoB: "329"}
  TXT: ⒀少陰病，六七日，腹脹，不大便者，急下之，宜[大承氣湯](URI/대승기탕)。

- NOO: {NoA: "323", NoB: "330"}
  TXT: 少陰病，脈沈者，急溫之，宜[四逆湯](URI/사역탕)。

- NOO: {NoA: "324", NoB: "331"}
  TXT: 少陰病，飮食入口則吐，心中溫溫欲吐，復不能吐，始得之，手足寒，脈弦遲，_｛者，此胸中實｝_，不可下也，_｛當吐之｝_，若膈上有寒飮，乾嘔者，不可吐也，當溫之，宜[四逆湯](URI/사역탕)。

- NOO: {NoA: "325", NoB: "332"}
  TXT: ⒀少陰病，下利，脈微濇，嘔而汗出，必數更衣，反少者，當溫其上¶，灸之。
  ANN: 其上：《康平》“其背上”

#辨厥陰病脈證幷治

- NOO: {NoA: "326", NoB: "333"}
  TXT: 厥陰之爲病，_｛消渴｝_，氣上撞心，心中疼熱，飢而不欲食，食則吐，_｛蚘｝_，下之利不止。

- NOO: {NoA: "327", NoB: "334"}
  TXT: ⒀厥陰中風，脈微浮爲欲癒，不浮爲未愈。

- NOO: {NoA: "328", NoB: "335"}
  TXT: ⒀厥陰病，欲解時，從丑至卯上。

- NOO: {NoA: "329", NoB: "336"}
  TXT: ⒀厥陰病，渴欲飮水者，少少與之，愈。

- NOO: {NoA: "330", NoB: "337"}
  TXT: ⒀諸四逆厥者，不可下之，虛家亦然。

- NOO: {NoA: "331", NoB: "338"}
  TXT: ⒀傷寒先厥，後發熱，而利者必自止，見厥復利。

- NOO: {NoA: "332", NoB: "339"}
  TXT: ⒀傷寒始發熱六日，厥反九日而利，凡厥利者，當不能食，今反能食者，恐爲除中，食以索餠，不發熱者，知胃氣尙在，必愈，恐暴熱來出而復去也，後日脈之，其熱續在者，期之旦日夜半愈，所以然者，本發熱六日，厥反九日，復發熱三日，幷前六日¶，亦爲九日，與厥相應¶，故期之旦日夜半愈，後三日脈之，而脈數，其熱不罷者，此爲熱氣有餘，必發癰膿也。
  ANN: 幷前六日：《康平》“幷六日” ；與厥相應：《康平》“與厥陰相應”

- NOO: {NoA: "333", NoB: "340"}
  TXT: ⒀傷寒，脈遲六七日，而反與[黃芩湯](URI/황금탕)徹其熱，脈遲爲寒，今與[黃芩湯](URI/황금탕)，復除其熱，腹中應冷，當不能食，今反能食，此名除中，必死。

- NOO: {NoA: "334", NoB: "341"}
  TXT: ⒀傷寒先厥後發熱，下利必自止，而反汗出，咽中痛者，其喉爲痺，發熱無汗，而利必自止，若不止，必便膿血，便膿血者，其喉不痺。

- NOO: {NoA: "335", NoB: "342"}
  TXT: ⒀傷寒一二日¶至四五日，厥者必發熱，前熱者後必厥，厥深者熱亦深，厥微者熱亦微，厥應下之，而反發汗者，必口傷爛赤。
  ANN: 一二日：《康平》“二三日”

- NOO: {NoA: "336", NoB: "343"}
  TXT: ⒀傷寒病，厥五日，熱亦五日，設六日當復厥，不厥者自愈，厥終不過五日，以熱五日，故知自愈。

- NOO: {NoA: "337", NoB: "344"}
  TXT: ⒁凡厥者，陰陽氣不相順接，便爲厥，_〈厥者，手足逆冷者是也〉_。

- NOO: {NoA: "338", NoB: "345"}
  TXT: ⒁傷寒脈微而厥，至七八日膚冷，其人躁無暫安時者，_〈此爲藏厥〉_，非蚘厥也，_〈蚘厥者，其人當吐蚘〉_，今病者靜，而復時煩者，_｛此爲藏寒｝_，_〈蚘上入膈，故煩〉_，須臾¶復止，得時而嘔，又煩，_｛者，蚘聞食臭出｝_，其人當自吐蚘，蚘厥者，[烏梅丸](URI/오매환)主之，_〈又主久利〉_。
  ANN: 須臾：《康平》“須更”

- NOO: {NoA: "339", NoB: "346"}
  TXT: ⒀傷寒熱少微厥，指頭寒，嘿嘿不欲食，煩躁，數日，小便利，色白者，此熱除也，欲得食，其病爲愈，若厥而嘔，胸脇煩滿者，其後必便血。

- NOO: {NoA: "340", NoB: "347"}
  TXT: ⒀病者手足厥冷，言我不結胸，小腹滿，按之痛者，此冷結在膀胱關元也。

- NOO: {NoA: "341", NoB: "348"}
  TXT: ⒀傷寒發熱四日，厥反三日，復熱四日，厥少熱多者，其病當愈，四日至七日，熱不除者，必便膿血。

- NOO: {NoA: "342", NoB: "349"}
  TXT: ⒀傷寒厥四日，熱反三日，復厥五日，其病爲進，寒多熱少，陽氣退，故爲進也。

- NOO: {NoA: "343", NoB: "350"}
  TXT: ⒀傷寒六七日，脈微，手足厥冷，煩躁，灸厥陰，厥不還者，死。

- NOO: {NoA: "344", NoB: "351"}
  TXT: ⒀傷寒發熱，下利厥逆，躁不得臥者，死。

- NOO: {NoA: "345", NoB: "352"}
  TXT: ⒀傷寒發熱，下利至甚，厥不止者，死。

- NOO: {NoA: "346", NoB: "353"}
  TXT: ⒀傷寒六七日，不利，便發熱而利，其人汗出不止者，死，有陰無陽故也。

- NOO: {NoA: "347", NoB: "354"}
  TXT: ⒀傷寒五六日，不結胸，腹濡，脈虛復厥者，不可下，此亡血，下之死。

- NOO: {NoA: "348", NoB: "355"}
  TXT: ⒀發熱而厥，七日下利者，爲難治。

- NOO: {NoA: "349", NoB: "356"}
  TXT: ⒀傷寒脈促，手足厥逆¶，可灸之。
  ANN: 手足厥逆：《康平》“手足厥逆者”

- NOO: {NoA: "350", NoB: "357"}
  TXT: 傷寒，脈滑而厥者，裏有熱¶，[白虎湯](URI/백호탕)主之。
  ANN: 裏有熱：《翼》 “其表有熱”

- NOO: {NoA: "351", NoB: "358"}
  TXT: 手足厥寒，脈細欲絶者，[當歸四逆湯](URI/당귀사역탕)主之。

- NOO: {NoA: "352", NoB: "359"}
  TXT: 若其人內有久寒者，宜[當歸四逆加吳茱萸生薑湯](URI/당귀사역가오수유생강탕)。

- NOO: {NoA: "353", NoB: "360"}
  TXT: ⒀大汗出，熱不去，內拘急，四肢疼，又下利厥逆而惡寒者，[四逆湯](URI/사역탕)主之。

- NOO: {NoA: "354", NoB: "361"}
  TXT: ⒁大汗，若大下利，而厥冷者，[四逆湯](URI/사역탕)主之。

- NOO: {NoA: "355", NoB: "362"}
  TXT: ⒁病人手足厥冷，脈乍緊者，邪結在胸中，心下滿而煩，飢不能食者，病在胸中，當須吐之，宜[瓜蒂散](URI/과체산)。

- NOO: {NoA: "356", NoB: "363"}
  TXT: ⒁傷寒厥而心下悸，宜先治水，當服[茯苓甘草湯](URI/복령감초탕)，却治其厥，不爾，水漬入胃，必作利也。

- NOO: {NoA: "357", NoB: "364"}
  TXT: ⒁傷寒六七日，大下後，_｛寸｝_，脈沈而遲，手足厥逆¶，下部脈不至，喉咽不利，唾膿血，泄利不止者，_｛爲難治｝_，[麻黃升麻湯](URI/마황승마탕)主之¶。
  ANN: 手足厥逆：《康平》“手足厥逆 與回逆湯” ；麻黃升麻湯主之：《康平》“屬麻黃升麻湯”

- NOO: {NoA: "358", NoB: "365"}
  TXT: ⒀傷寒四五日，腹中痛，若轉氣下趣少腹者，此欲自利也。

- NOO: {NoA: "359", NoB: "366"}
  TXT: 傷寒本自寒下，醫復吐下之，寒格更逆吐下，若食入口卽吐，[乾薑黃連黃芩人蔘湯](URI/건강황련황금인삼탕)主之。

- NOO: {NoA: "360", NoB: "367"}
  TXT: ⒀下利有微熱而渴，脈弱者，今¶自愈。
  ANN: 今：《康平》“令”

- NOO: {NoA: "361", NoB: "368"}
  TXT: ⒀下利脈數，有微熱汗出，今¶自愈，設復緊爲未解。
  ANN: 今：《康平》“令”

- NOO: {NoA: "362", NoB: "369"}
  TXT: ⒀下利手足厥冷，無脈者，灸之，不溫，若脈不還，反微喘者死。

- NOO: {NoA: "362", NoB: "370"}
  TXT: 少陰負趺陽者爲順也。

- NOO: {NoA: "363", NoB: "371"}
  TXT: ⒀下利，寸脈反浮數，尺中自澀者，必淸膿血。

- NOO: {NoA: "364", NoB: "372"}
  TXT: ⒀下利淸穀，不可攻表，汗出必脹滿。

- NOO: {NoA: "365", NoB: "373"}
  TXT: ⒀下利，脈沈弦者，下重也，脈大者，爲未止，脈微弱數者，爲欲自止，雖發熱，不死。

- NOO: {NoA: "366", NoB: "374"}
  TXT: ⒀下利，脈沈而遲，其人面少赤，身有微熱，下利淸穀者，必鬱冒汗出而解，⒁病人必微厥，所以然者，其面戴陽，下虛故也。

- NOO: {NoA: "367", NoB: "375"}
  TXT: ⒀下利脈數而渴者，令自愈，設不差，必淸膿血，以有熱故也。

- NOO: {NoA: "368", NoB: "376"}
  TXT: ⒀下利後脈絶，手足厥冷，晬時脈還，手足溫者生，脈不還者死。

- NOO: {NoA: "369", NoB: "377"}
  TXT: ⒀傷寒下利，日十餘行，脈反實者死。

- NOO: {NoA: "370", NoB: "378"}
  TXT: ⒁下利淸穀，裏寒外熱，汗出而厥者，[通脈四逆湯](URI/통맥사역탕)主之。

- NOO: {NoA: "371", NoB: "379"}
  TXT: ⒁熱利下重者，[白頭翁湯](URI/백두옹탕)主之。

- NOO: {NoA: "372", NoB: "380"}
  TXT: ⒀下利腹脹滿，身體疼痛者，先溫其裏，乃攻其表，溫裏宜[四逆湯](URI/사역탕)，攻表宜[桂枝湯](URI/계지탕)。

- NOO: {NoA: "373", NoB: "381"}
  TXT: ⒀下利欲飮水者，以有熱故也，[白頭翁湯](URI/백두옹탕)主之。

- NOO: {NoA: "374", NoB: "382"}
  TXT: ⒀下利譫語者，有燥屎也，宜[小承氣湯](URI/소승기탕)。

- NOO: {NoA: "375", NoB: "383"}
  TXT: ⒀下利後更煩，按之心下濡者，爲虛煩也，宜[梔子豉湯](URI/치자시탕)。

- NOO: {NoA: "376", NoB: "384"}
  TXT: ⒀嘔家有癰膿者，不可治嘔，膿盡自愈。

- NOO: {NoA: "377", NoB: "385"}
  TXT: ⒀嘔而脈弱，小便復利，身有微熱¶，見厥者，難治，[四逆湯](URI/사역탕)主之。
  ANN: 身有微熱：《康平》“有微熱”

- NOO: {NoA: "378", NoB: "386"}
  TXT: ⒀乾嘔，吐涎沫，頭痛者，[吳茱萸湯](URI/오수유탕)主之。

- NOO: {NoA: "379", NoB: "387"}
  TXT: ⒀嘔而發熱者，[小柴胡湯](URI/소시호탕)主之。

- NOO: {NoA: "380", NoB: "388"}
  TXT: ⒀傷寒大吐大下之，極虛，復極汗者¶，其人外氣怫鬱，復與之水，以發其汗，因得噦，所以然者，胃中寒冷故也。
  ANN: 復極汗者：《康平》“復極汗出者”

- NOO: {NoA: "381", NoB: "389"}
  TXT: ⒀傷寒噦而腹滿，視其前後，知何部不利，利之卽愈。

#辨霍亂病脈證幷治

- NOO: {NoA: "382", NoB: "390"}
  TXT: ⒀問曰，病有霍亂者何，答曰，嘔吐而利，此名霍亂。

- NOO: {NoA: "383", NoB: "391"}
  TXT: ⒀問曰，病發熱頭痛，身疼惡寒，吐利者，此屬何病，答曰，此名霍亂，霍亂自吐下，又利止，復更發熱也。

- NOO: {NoA: "384", NoB: "392"}
  TXT: ⒀傷寒，其脈微澁者，本是霍亂，今是傷寒，却四五日，至陰經上，轉入陰必利，本嘔下利者，不可治也，欲似大便，而反失氣，仍不利者，此屬陽明也，便必硬，十三日愈，所以然者，經盡故也，下利後，當便硬，硬則能食者愈，今反不能食，到後經中，頗能食，復過一經能食，過之一日當愈，不愈者，不屬陽明也。

- NOO: {NoA: "385", NoB: "393"}
  TXT: 惡寒脈微¶，而復利，_｛利止亡血也｝_，[四逆加人蔘湯](URI/사역가인삼탕)主之。
  ANN: 惡寒脈微：《康平》“吐利惡寒 脈微”

- NOO: {NoA: "386", NoB: "394"}
  TXT: _｛霍亂¶｝_，頭痛，發熱，身疼痛，熱多欲飮水者，[五苓散](URI/오령산)主之。寒多不用水者，[理中丸](URI/이중환)主之。
  ANN: 霍亂：《康平》“吐利 _｛霍亂｝_ ”

- NOO: {NoA: "387", NoB: "395"}
  TXT: ⒀吐利止，而身痛不休者，當消息和解其外，宜[桂枝湯](URI/계지탕)，_｛小和之¶｝_。
  ANN: 小和之：《康平》“ _｛小和利之｝_ ” ※ 《康平》387조문이 386조문의 理中湯 처방구성 설명 마지막에 붙어있다.

- NOO: {NoA: "388", NoB: "396"}
  TXT: 吐利汗出，發熱惡寒，四肢拘急，手足厥冷者，[四逆湯](URI/사역탕)主之。

- NOO: {NoA: "389", NoB: "397"}
  TXT: 旣吐且利，小便復利，而大汗出，下利淸穀，內寒外熱，脈微欲絶者，[四逆湯](URI/사역탕)主之。

- NOO: {NoA: "390", NoB: "398"}
  TXT: 吐已下斷，汗出而厥，四肢拘急不解，脈微欲絶者，[通脈四逆加猪膽汁湯](URI/통맥사역가저담즙탕)主之。

- NOO: {NoA: "391", NoB: "399"}
  TXT: 吐利發汗，脈平，小煩者，以¶新虛不勝穀氣故也。
  ANN: 以：《康平》無此字

#辨陰陽易差後勞復病脈證幷治

- NOO: {NoA: "392", NoB: "400"}
  TXT: ⒁傷寒陰陽易之爲病，其人身體重，少氣，少腹裏急，或引陰中拘攣，熱上衝胸，頭重不欲擧，眼中生花，膝脛拘急者，[燒褌散](URI/소곤산)主之。

- NOO: {NoA: "393", NoB: "401"}
  TXT: 大病差後勞復者，[枳實梔子豉湯](URI/지실치자시탕)主之¶。
  ANN: 玉函經ㆍ成本：若有宿食者 加大黃如博棋子大五六枚이 첨가되어있다.

- NOO: {NoA: "394", NoB: "402"}
  TXT: 傷寒差以後，更發熱，[小柴胡湯](URI/소시호탕)主之，脈浮者，以汗解之¶，脈沈實者，以下解之。
  ANN: 以汗解之：《康平》“少以汗解之”

- NOO: {NoA: "395", NoB: "403"}
  TXT: 大病差後，從腰以下有水氣者，[牡蠣澤瀉散](URI/모려택사산)主之。

- NOO: {NoA: "396", NoB: "404"}
  TXT: 大病差後，喜唾，久不了了者，_｛胸上有寒，當以丸藥溫之｝_，宜[理中丸](URI/이중환)。

- NOO: {NoA: "397", NoB: "405"}
  TXT: 傷寒解後，虛羸少氣，氣逆欲吐¶，[竹葉石膏湯](URI/죽엽석고탕)主之。
  ANN: 氣逆欲吐：《康平》“逆欲吐”

- NOO: {NoA: "398", NoB: "406"}
  TXT: ⒁病人脈已解，而日暮微煩，以病新差，人强與穀，脾胃氣尙弱，不能消穀，故令微煩，損穀卽愈。
