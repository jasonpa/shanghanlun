---
layout: reference
title: "輔行訣臟腑用藥法要"
desc:
tags: [관련원문, 輔行訣臟腑用藥法要, 보행결장부용약법요]
---


## 설명

梁·陶弘景(456～536)의저작으로알려져있다。

## 원문

* REF: 张仲景生平暨『伤寒论』版本流传考略

『輔行訣臟腑用藥法要』

｢外感天行病方｣

### 小陽旦湯。

治天行發熱，自汗出而惡風，鼻鳴乾嘔者。

桂枝三兩　芍藥三兩　生姜三兩切　甘草炙二兩　大棗十二枚

上方以水七升，煮取三升，溫服一升。服已，卽啜熱粥飯一器，以助藥力。稍令汗出，不可大汗流漓，汗之則病不除也。若不汗出，可隨服之，取差止。日三服。

### 正陽旦湯。

(上方)若加飴一升，爲正陽旦湯。


### 大陽旦湯。

治凡病汗出不止，氣息惙惙，身勞力怯，惡風凉，腹中拘急，不欲飮食，皆宜此方。若脈虛大者，爲更切證也。

黃芪五兩　人參　桂枝　生姜各三兩　甘草炙二兩　芍藥六兩　大棗十二枚　飴一升

上七味，以水一斗，煮取四升，去滓，內飴，更上火，令烊已。每服一升，日三，夜一服。

### 小陰旦湯。

治天行身熱，汗出頭目痛，腹中痛，乾嘔下利者。

黃芩三兩　芍藥三兩　生姜二兩切　甘草二兩炙　大棗十二枚

上方以水七升，煮取三升，溫服一升，日三服。服湯已，如人行三四里頃，令病者啜白漿一器，以助藥力。身熱去，自愈也。


### 大陰旦湯。

治凡病頭目眩暈，咽中乾，每喜乾嘔，食不下，心中煩滿，胸脇支痛，往來寒熱方。

柴胡八兩　人參　黃芩　生姜各三兩　甘草炙二兩　芍藥四兩　大棗十二枚　半夏一升洗

上八味，以水一斗二升，煮取六升，去滓，重上火，緩緩煎之，取得三升，溫服一升，日三服。



### 小靑龍湯

治天行，發熱惡寒，汗不出而喘，身疼痛，脈緊者方。

麻黃三兩　杏仁半升熬打　桂枝二兩　甘草炙一兩半

上方四味，以水七升，先煮麻黃，減二升，掠去上沫，內諸藥，煮取三升，去滓，溫服八合，必令汗出徹身，不然恐邪不盡散也。



### 大靑龍湯。

治天行，表不解，心下有水氣，乾嘔，發熱而喘咳不已者。

麻黃去節　細辛　芍藥　甘草炙　桂枝各三兩　五味子半升　半夏半升　乾姜三兩

上方八味，以水一斗，先煮麻黃，減二升，掠去上沫，內諸藥，煮取三升，去滓，溫服一升。一方無乾姜。


### 小白虎湯。

治天行熱病，大汗出不止，口舌乾燥，飮水數升不已，脈洪大者方。

石膏如鷄子大棉裹　知母六兩　甘草炙二兩　粳米六合

上四味，先以水一斗，熬粳米，熟訖去米，內諸藥，煮取六升，溫服二升，日三服。



### 大白虎湯。

治天行熱病，心中煩熱，時自汗出，舌乾，渴欲飮水，時呷嗽不已，久不解者方。

石膏如鷄子大一枚，打　麥門冬半升　甘草炙二兩　粳米六合　半夏半升　生姜二兩切　竹葉三大握

上方七味，以水一斗二升，先煮粳米，米熟訖去米，內諸藥，煮至六升，去滓，溫服二升，日三服。



### 小朱鳥湯。

治天行熱病，心氣不足，內生煩熱，坐臥不安，時下利純血如鷄鴨肝者方。

鷄子黃二枚　阿膠三錠　黃連四兩　黃芩　芍藥各二兩

上五味，以水六升，先煮連、芩、芍三物，取三升，去滓，內膠，更上火，令烊盡，取下，待小冷，下鷄子黃，攪令相得。溫服七合，日三服。



### 大朱鳥湯。

治天行熱病，重下，惡毒痢，痢下純血，日數十行，羸瘦如柴，心中不安，腹中絞急，痛如刀刺方。

鷄子黃二枚　阿膠三錠　黃連四兩　黃芩　芍藥各二兩　人參二兩　乾姜二兩

上藥七味，以水一斗，先煮連、芩、參、姜等五物，得四升訖，內醇苦酒二升，再煮至四升訖，去滓。次內膠于內，更上火，令烊。取下，待小冷，內鷄子黃，攪令相得卽成。每服一升，日三，夜一服。


### 小玄武湯。

治天行病，腎氣不足，內生虛寒，小便不利，腹中痛，四肢冷者方。

茯苓三兩　芍藥三兩　白朮二兩　乾姜三兩　附子一枚炮去皮

上五味，以水八升，煮取三升，去滓，溫服七合，日三服。




### 大玄武湯。

治腎氣虛疲，少腹中冷，腰背沈重，四肢淸，小便不利，大便鴨溏，日十余行，氣力弱者方。

茯苓三兩　白朮二兩　附子一枚炮　芍藥二兩　乾姜二兩　人參二兩　甘草二兩炙

上七味，以水一斗，煮取四升，溫服一升，日三，夜一服。



### 小勾陳湯。

治天行熱病，脾氣不足，飮食不化，腰痛，下利方。

甘草三兩　乾姜　人參各二兩　大棗六枚去核

右四味，以水五升，煮取二升，溫分再服



### 大勾陳湯。

治天行熱病，脾氣虛，熱邪入里，腹中雷鳴切痛，嘔吐下利不止者方。

甘草　人參各三兩　半夏一升洗去滑　生姜切二兩　黃芩二兩　黃連二兩　大棗十二枚劈去核

右七味，以水一斗，煮取六升，溫服二升，日三服



### 小騰蛇湯。

治天行熱病，胃氣素實，邪氣不除，腹滿而喘，汗出不止者方。

枳實三兩　厚朴二兩　甘草二兩　芒硝二兩

右四味，以水六升，煮取上三味至二升許，去滓，內芒硝，待焰已，頓服之。


### 大騰蛇湯。

治天行熱病，邪熱不除，大便秘結，腹中大滿實，汗出而喘，時神昏不識人，宜此方。急下之方。

枳實三兩　厚朴　甘草　大黃　葶藶熬黑打如泥　生姜　芒硝后下

右七味，以水一斗二升，先煮上六味至四升，去滓，內芒硝，待焰化已，溫服二升。(生姜一作大棗)



## 정리

상한론 처방과의 비교

| 『湯液經法』 | 『傷寒論』         | 비교                |
|:-----------:|:--------------------:|:--------------------:|
| 小陽旦湯   | [桂枝湯]({{site.formulaurl}}/계지탕)              |                    |
| 大陽旦湯   | [小建中湯]({{site.formulaurl}}/소건중탕) ＋黃芪、人蔘 | 小陽旦湯 ＋芍藥、膠飴、黃芪、人蔘 |
| 小陰旦湯   | [黃芩湯]({{site.formulaurl}}/황금탕) ＋生薑        |                    |
| 大陰旦湯   | [小柴胡湯]({{site.formulaurl}}/소시호탕) ＋芍藥      | 小陰旦湯 ＋柴胡、人蔘、半夏    |
| 小靑龍湯   | [麻黃湯]({{site.formulaurl}}/마황탕)                |                           |
| 大靑龍湯   | [小靑龍湯]({{site.formulaurl}}/대청룡탕)              |                    |
| 小白虎湯   | [白虎湯]({{site.formulaurl}}/소백호탕)                |                    |
| 大白虎湯   | [竹葉石膏湯]({{site.formulaurl}}/대백호탕) －人蔘 ＋生薑           |                    |
| 小朱鳥湯   | [黃連阿膠湯]({{site.formulaurl}}/소주작탕)             |                    |
| 大朱鳥湯   | [黃連阿膠湯]({{site.formulaurl}}/대주작탕) ＋人蔘、乾薑 | 小朱鳥湯 ＋人蔘、乾薑       |
| 小玄武湯   | [眞武湯]({{site.formulaurl}}/진무탕)                 |                    |
| 大玄武湯   | [眞武湯]({{site.formulaurl}}/진무탕)  ＋人蔘、甘草     |                    |
| 小勾陳湯   | [甘草乾薑湯]({{site.formulaurl}}/감초건강탕) ＋人蔘、大棗   |                    |
| 大勾陳湯   | [生薑瀉心湯]({{site.formulaurl}}/생강사심탕)  －乾姜       |                    |
| 小騰蛇湯   | [大氣湯]({{site.formulaurl}}/대승기탕)  －大黃 ＋甘草  |                    |
| 大﨟蛇湯   |                                                       | 小騰蛇湯 ＋大黃、葶藶、生薑   |
