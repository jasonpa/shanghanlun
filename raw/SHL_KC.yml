## BB수준의 제목은 처음 부분 태양병만 있고，이후는 추가해야 함(오)
## 처방 상위의 본문을 제목으로 잡아야 할까요??
- NOO: AA
  TXT: 傷寒論

- NOO: XX
  TXT: <small>（康治本傷寒論標註）</small>

- NOO: XX
  TXT: <small>（柳河 戶上重較識）</small>

- NOO: OO
  TXT: 康治本傷寒論序

- NOO: ZZ
  TXT: 余平生喜聚古寫方書，苟聞有藏之者必求而觀焉。往年越後人某示影鈔康治年間沙門了純寫傷寒論一卷，開闔數回不能釋手，問其原本，則云藏同鄉某處。余欲之而口不敢言，到今宛然心目矣。一日柳河戶上玄斐來謁，亦出示一卷，蓋其友河口春龍謄從奧人，而玄斐以宋板對校者也。然則奧人所藏轉歸越人手，而余曾觀其影鈔，吁! 亦可謂奇矣! 抑玄斐之苦心篤志實可嘉也。因慫慂壽諸梨棗，而他日余亦或得越人影鈔而梓之，與此並行焉，則豈不亦一大快事乎! 乃爲弁其由於卷端。

- NOO: ZZ
  TXT: 嘉永二年春王正月

- NOO: ZZ
  TXT: 中務少輔丹波賴易 <small>（池內奉時填諱）</small>

- NOO: Z1
  TXT: 先考旣作此序，未及淨書而易簀矣。玄斐因請余代書，援筆不堪風木之歎也。

- NOO: Z1
  TXT: 丙辰嘉平月 丹波賴德識

- NOO: OO
  TXT: 刻康治本傷寒論敘

- NOO: ZZ
  TXT: 余嘗遊北築，與唐津人河口春龍相善。乙巳春，余將東遊，邅道過肥，會其不在焉。其明年邂逅於京師，驩如舊日矣。示一小冊於余曰:此書比叡山所藏，奧之醫生得之武州永源寺僧。吾學於東武，與其人歡，固請得見，因寫藏之，原本唐貞元乙酉所寫。相傳昔者叡山僧入唐，謄寫以歸。康治二年癸亥，沙門了純再寫焉，卷末所錄，可參徵也。唯卷中作圈及二四八六十四等字，不知何故。余受讀之者再三，較諸宋板成本及近世坊本，所載方僅五十首，如其闕文，是固無論。以余臆之，此書或別有所流傳，而未經叔和氏之撰次者歟。蓋李唐距西晉三百餘年，互相傳寫，固當有別本，且前輩所疑而闕如者，此書概不載，以爲古之遺文，亦不誣也。自貞元至於康治三百餘年，自康治至于今七百餘年，旣經千載之久，彼之所逸，而獨巋然存乎本邦者，謂之靈祇所護。誰日不然? 豈非國家文明之化，施及方技者邪! 覽者不以余言之固陋棄之，則幸甚。

- NOO: ZZ
  TXT: 嘉永改元春 三月望

- NOO: Z1
  TXT: 柳河毉官 戶上重較玄斐謹撰

- NOO: OO
  TXT: 凡例

- NOO: ZZ
  TXT: 一此書在卷末蠢毀者，似乙字。按唐書德宗貞元二十一年乙酉崩，而順宗卽位，其八月改元永貞也。

- NOO: ZZ
  TXT: 一唐貞元二十一年，當我延曆二十四年，至康治二年，三百三十九年。自康治二年，至嘉永紀元，七百五年，合計之，則千四十四年也。

- NOO: ZZ
  TXT: 一此書較宋板成本及近世坊本，僅什一也，其前後次第，亦頗不同，蠢毀誤脫，不敢補之，所以存舊也。

- NOO: ZZ
  TXT: 一此書所載方，通計五十首。而原本不舉其目次，今錄之，以備辨覽耳。

- NOO: ZZ
  TXT: 一此書原題曰傷寒論，然宋板及其佗類本甚多，而近世所行小刻本，獨以傷寒論稱焉，因冠以康治本三字，而別小刻而已。

- NOO: ZZ
  TXT: 一世所傳傷寒論，宋板最古，故標註引宋板，以辨異同，抑以余之淺學疏鹵，恐多誤謬，覽者恕焉。

- NOO: Z1
  TXT: 戶上重較又識

- NOO: BB
  TXT: [ip/太陽之爲病]

- NOO: ZZ
  TXT: 太陽之爲病，脉浮，頭項强痛而惡寒。

- NOO: ZZ
  TXT: 太陽病，發熱，汗出，惡風，脉緩者，名爲中風。

- NOO: ZZ
  TXT: 太陽病，或己發熱，或未發熱，必惡寒，體痛，嘔逆，脉陰陽俱緊者，名曰傷寒。<small>（宋板，作'名爲傷寒'。）</small>

- NOO: ZZ
  TXT: 太陽中風，陽浮而陰弱。陽浮者熱自發; 陰弱者汗自出。嗇嗇惡寒，淅淅惡風，翕翕發熱，鼻鳴乾嘔者，桂枝湯主之。

- NOO: EP
  TXT: [ip/桂枝湯]

- NOO: SS
  TXT: 桂枝三兩，厺皮，芍藥三兩，甘草二兩，炙，生姜三兩，切，大棗十二枚，擘。右五味，㕮咀三味，<small>（按宋板，無'三味'字，恐衍。）</small>以水七舛，微火煮取三舛，厺滓，適寒溫，服一舛。<small>（宋板，服一舛下，有'服已順臾，歠熱稀粥一舛餘，以助藥方。溫覆令一時許，遍身漐漐微似有汗者益佳，不可令如水流離，病必不除。若一服汗出病差，停後服，不必盡劑。若不汗，更服，依前法; 又不汗，後服小促其間。半日許，令三服盡。若病重者，一日一夜服，周時視之，服一劑盡，病證猶在者，更作服。若汗不出，乃服至二、三劑。禁生冷、粘滑、肉麺、五辛、酒酪、臭惡等物。'百三十一字。）</small>

- NOO: ZZ
  TXT: 太陽病，頭痛發熱，汗出惡風者，桂枝湯主之。

- NOO: ZZ
  TXT: 太陽病，項背强几几，反汗出惡風者，桂枝加葛根湯主之。

- NOO: EP
  TXT: [ip/桂枝加葛根湯]

- NOO: SS
  TXT: 桂枝三兩，厺皮，芍藥三兩，甘草二兩，炙，生姜三兩，切，大棗十二枚，擘，葛根四兩。右六味，以水一斗，先煮葛根，減二舛，厺上沫，內諸藥，煮取三舛，厺滓溫，服一舛。<small>（按宋板，有'麻黃三兩厺節'六字，恐衍。且作'桂枝 芍藥 各二兩'。'右六味云云'，亦作'右七味，以水一斗，先煮麻黃葛根云云'。'溫服一升'下，有'覆取微似汗，不須啜粥。餘如桂枝法將息及禁忌。'十九字。）</small>

- NOO: ZZ
  TXT: 太陽病，發{★=*汗@송본}，遂漏不止，其人惡風，小便難，四肢微急，難以屈伸者，桂枝加附子湯主之。

- NOO: EP
  TXT: [ip/桂枝加附子湯]

- NOO: SS
  TXT: 桂枝三兩，厺皮，芍藥三兩，甘草二兩<small>（宋板，作'甘草三兩'。）</small>，炙，生姜三兩，切，大棗十二枚，擘，附子一枚，炮，厺皮，破八片。右六味，以水七舛，煮取三舛，厺滓，溫服一舛。<small>（宋板，'溫服一舛'下，有'本云:桂枝湯，今加附子。將息如前法。'十四字。）</small>

- NOO: ZZ
  TXT: 太陽病，下之後，脉促，胸滿者，桂枝厺芍藥湯主之。

- NOO: EP
  TXT: [ip/桂枝厺芍藥湯]

- NOO: SS
  TXT: 桂枝三兩，厺皮，甘草二兩，炙，生姜三兩，切，大棗十二枚，擘。右四味，以水七舛，煮取三舛，厺滓，溫服一舛。<small>（宋板，'溫服一舛'下，有'本云:桂枝湯，今去芍藥，將息如前法。'十四字。）</small>

- NOO: ZZ
  TXT: 服桂枝湯，或下之後，<small>（宋板，'下之'下，無'後'字。）</small>仍頭項强痛，翕發熱<small>（按宋板及諸本，皆作'翕翕發熱'，此書恐似脫一字。）</small>，無汗，心下滿微{★=*痛@송본}，小便不利者，桂枝厺桂枝加白朮茯苓湯<small>（按宋板及諸本，皆作'桂枝去桂加茯苓白朮湯'。）</small>主之。

- NOO: EP
  TXT: [ip/桂枝厺桂枝加白朮茯苓湯]

- NOO: SS
  TXT: 芍藥三兩，甘草二兩，炙，生姜三兩，切，大棗十二枚，擘，白朮三兩，茯苓三兩。右六味，以水七舛，煮取三舛，厺滓，溫服一舛。<small>（宋板，作'水八升'。'溫服一升'下，有'小便利則愈。本云:桂枝湯，今厺桂枝加茯苓白朮。'十九字。）</small>

- NOO: ZZ
  TXT: 服桂枝湯，不汗出後，大煩渴不解，脉洪大者，白虎加人蓡湯主之。<small>（按宋板，作'大汗出'。'人蓡'亦作'人參'，且載劑及前法'。）</small>

- NOO: ZZ
  TXT: 傷寒脉浮，自汗出，小便數，心煩，微惡寒，脚攣急，反服桂枝湯，得之便厥，咽中乾，煩躁吐逆者，與甘草干姜湯，以復其陽。若厥愈者，與芍藥甘草，湯以其脚伸。若胃氣不和，讝語者，與調胃承氣湯。若重發汗者，四逆湯主之。<small>（宋板，作'傷寒脉浮，自汗出，小便數，心煩，微惡寒，脚變急，反與桂枝，欲攻其表'，此誤也。'得之便厥，咽中乾，煩躁吐逆者，作甘草乾薑湯與之，以復其陽。若厥愈足溫者，更作芍藥甘草湯與之，其脚卽伸。若胃氣不和讝語者，少與調胃承氣湯，若重發汗，復加燒針者，四逆湯主之。'）</small>

- NOO: EP
  TXT: [ip/調胃承氣湯]

- NOO: SS
  TXT: 甘草四兩，炙，乾姜三兩。右二味，以水三舛，煮取一舛二合，厺滓，分溫再服。<small>（宋板，作'乾薑二兩'，'二合'作'五合'。）</small>

- NOO: EP
  TXT: [ip/四逆湯]

- NOO: SS
  TXT: 芍藥三兩，甘草三兩，炙。右二味，以水五升，煮取一升五合，厺滓，分溫三服。<small>（按宋板，作'白芍藥 甘草 各四兩，炙'，'五升'作'三升'，'服'作'再服'，其下，有調胃承氣湯方及前法二十八字，四逆湯方及前法三十一字。）</small>

- NOO: ZZ
  TXT: 太陽病，項背强几几，無汗，{★=*惡@송본}風者，葛根湯主之。<small>（宋板，惡風下無'者'字。）</small>

- NOO: EP
  TXT: [ip/葛根湯]

- NOO: SS
  TXT: 葛根四兩，麻黃三兩，厺節，桂枝二兩，厺皮，芍藥二兩，甘草二兩，炙，生姜三兩，切，大棗十二枚，擘。右七味，以水一斗，先煮葛根麻黃，減二升，厺白沫，內諸藥，煮取三升，厺滓，溫服一升。<small>（宋板，'溫服一升'下，有'覆取微似汗。餘如桂枝法將息及禁忌，諸湯皆倣此。'二十字。）</small>

- NOO: ZZ
  TXT: 太陽與陽明合病者，必自下利，葛根湯主之。

- NOO: ZZ
  TXT: 太陽與陽明合病，不下利但嘔者，葛根加半夏湯主之。

- NOO: EP
  TXT: [ip/葛根加半夏湯]

- NOO: SS
  TXT: 葛根四兩，麻黃三兩，厺節，桂枝二兩，厺皮，芍藥二兩，甘草二兩，炙，大棗十二枚，擘，生姜三兩，半夏半升，洗。右八味，以水一斗，先煮葛根麻黃，減二升，厺白沫，內諸藥，煮取三升，厺滓，溫服一升。<small>（宋板，'溫服一升'下，有'覆取微似汗'五字。）</small>

- NOO: ZZ
  TXT: 太陽病，頭痛，發熱，身疼，腰痛，骨節疼痛，惡風無汗而喘者，麻黃湯主之。

- NOO: EP
  TXT: [ip/麻黃湯]

- NOO: SS
  TXT: 麻黃三兩，厺節，桂枝二兩，厺皮，甘草二兩 <small>（宋板，作'甘草一兩'。）</small>，炙，杏仁七十箇，厺皮尖。右四味，以水九升，先煮麻黃，減二升，厺上沫，內諸藥，煮取二升半，厺滓，溫服八合。<small>（宋板，'溫服八合'下，有'覆取微似汗，不須啜粥，餘如桂枝法將息'十六字。）</small>

- NOO: ZZ
  TXT: 太陽中風，脉浮緊，發熱惡寒，身疼痛，不汗出而煩躁者，靑龍湯主之。<small>（宋板，作'大靑龍湯'。'主之'下，有'若脉微弱汗出惡風者，不可服之。服之則厥逆，筋惕肉瞤，此爲逆也。'二十六字。）</small>

- NOO: EP
  TXT: [ip/靑龍湯]

- NOO: SS
  TXT: 麻黃六兩，厺節，桂枝二兩，厺皮，甘草二兩，炙，杏仁四十箇，厺皮尖，生姜三兩，切，大棗十二枚，擘，石膏如鷄子大，碎。<small>（宋板，作'杏仁四十枚'，'大棗十枚'）</small> 右七味，以水九升，先煮麻黃，減二升，厺上沫，內諸藥，煮取三升，厺滓，溫服一升。<small>（宋板，'溫服一升'下，有'取微似汗，汗出多者，溫粉撲之。一服汗者，停後服。若復服，汗多亡陽，遂虛，惡風，煩躁，不得眠也。'三十六字。）</small>

- NOO: ZZ
  TXT: 傷寒，脉浮緩，身不疼但重，乍有輕時，無少陰證者，靑龍湯發之。

- NOO: ZZ
  TXT: 發汗，若下之後，晝日煩躁不得眠，夜而安靜，不嶇，不渴，脉沉微，身無大熱者，乾姜附子湯主之。<small>（按宋板，作'下之後，復發汗'云云。且'不渴'下，有'無表證'三字。）</small>

- NOO: EP
  TXT: [ip/乾姜附子湯]

- NOO: SS
  TXT: 乾姜一兩半，附子一枚，生用，厺皮，破八片。<small>（按宋板，作'乾薑一兩'。'破'亦作'切'。）</small>右二味，以水三升，煮取一升二合 <small>（宋板，作'煮取一升，去滓頓服'。）</small>，分溫服，再服。<small>（按，'溫服'之'服'，恐衍。）</small>

- NOO: ZZ
  TXT: 發汗後，汗出而喘，無大熱者，麻黃甘草杏仁石膏湯主之。<small>（宋板，'發汗後'下，有'不可更行桂枝湯'七字。'無大熱者'下，作'可與麻黃杏仁甘草石膏湯'。）</small>

- NOO: EP
  TXT: [ip/麻黃甘草杏仁石膏湯]

- NOO: SS
  TXT: 麻黃四兩，厺節 <small>（按宋板，'麻黃四兩，去節'下，有'杏仁五十箇，去皮尖'八字，此書盖似脫。）</small>，甘草二兩，炙，石膏半斤，碎。右四味，以水九升，先煮麻黃，減二升，厺上沫，內諸藥，煮取二升，厺滓，溫服一升。<small>（宋板，作'右四味，以水七升，煮麻黃，減二升'。'溫服一升'下，有'本云:黃耳杯'五字。）</small>

- NOO: ZZ
  TXT: 發汗後，臍下悸，欲作奔豚者，茯苓桂枝甘草大棗湯主之。<small>（按宋板，'發汗後'下，有'其人'二字。'臍下悸'下有'者'字，而'奔豚'下無'者'字。）</small>

- NOO: EP
  TXT: [ip/茯苓桂枝甘草大棗湯]

- NOO: SS
  TXT: 茯苓半斤，桂枝三兩，厺皮 <small>（宋板，作'桂枝四兩'。）</small>，甘草二兩，炙，大棗十五枚，擘。右四味，以甘爛水一斗，先煮茯苓，減二升，內諸藥，煮取三升，厺滓，溫服一升。<small>（宋板，'溫服一升'下，有'日三服'三字，其下，有'作甘爛水法:取水二斗，置大盆內，以杓揚之，水上有珠子五六千顆相逐，取用之。'三十一字。）</small>

- NOO: ZZ
  TXT: 發汗，若下之後，心下逆滿，氣上衝胸，起則頭眩者，茯苓桂枝甘草白朮湯主之。<small>（宋板，作'傷寒若吐若下後'。'頭眩'下，有'脉沉緊，發汗則動經，身爲振振搖'十三字。）</small>

- NOO: EP
  TXT: [ip/茯苓桂枝甘草白朮湯]

- NOO: SS
  TXT: 茯苓四兩，桂枝三兩，厺皮，甘草二兩，炙，白朮二兩。右四味，以水一斗，煮取三升，厺滓，溫服一升。<small>（按宋板，作'水六升'。'溫服一升'亦作'分溫三服'。）</small>

- NOO: ZZ
  TXT: 發汗，若下之後，煩躁者，茯苓四逆湯主之。<small>（按宋板，'發汗若下之'，無'後'字而有'病仍不解'四字。）</small>

- NOO: EP
  TXT: [ip/茯苓四逆湯]

- NOO: SS
  TXT: 茯苓四兩，甘草二兩，炙，乾姜一兩，半，附子一枚，生用，厺皮，破八片，人蓡二兩。<small>（宋板，作'人參一兩'。）</small> 右五味，以水三升，煮取一升二合，厺滓，分溫再服。<small>（宋板，作'以水五升，煮取三升，去滓，溫服七合，日二服'。）</small>

- NOO: ZZ
  TXT: 發汗，若下之後，反惡寒者，虛也，芍藥甘草附子湯主之。但熱者，實也，與調胃承氣湯。<small>（宋板，作'發汗後，惡寒者，虛故也，不惡寒，但熱者，實也。當和胃氣，與調胃承氣湯'。）</small>

- NOO: EP
  TXT: [ip/調胃承氣湯]

- NOO: SS
  TXT: 芍藥三兩，甘草三兩，炙，附子一枚，炮，厺皮，破八片。右三味，以水五升，煮取一升五合，厺滓，分溫三服。大黃四兩，酒洗，甘草二兩，炙，芒消半升。右三味，以水三升，煮取一升，厺滓，內芒硝，更煮兩沸，頓服。<small>（宋板，'分溫三服'下，有'疑非仲景方'五字。'大黃四兩'下，有'去皮淸'三字。）</small>

- NOO: ZZ
  TXT: 發汗，若下之後，虛煩不得眠，若實劇者，必反覆顚倒，心中懊憹，梔子鼓湯主之。若少氣者，梔子甘草鼓湯主之。若嘔者，梔子生姜鼓湯主之。<small>（宋板，作'發汗後，水藥不得入口爲逆。若更發汗，必吐下不止'。'發汗吐下後，虛煩不得眠，若劇者云云'。）</small>

- NOO: EP
  TXT: [ip/梔子生姜鼓湯]

- NOO: SS
  TXT: 梔子十四箇，擘，香鼓四合，綿裹。右二味，以水四升，先煮梔子，得二升半，內鼓，煮取一升半，厺滓，分爲二服，溫進一服。<small>（宋板，'服溫進一服'下，有'得吐者，止後服'六字。）</small>梔子十四箇擘甘草二兩 <small>（宋板，'甘草二兩'下，有'炙'字。）</small>香鼓四合，綿裹。右三味，以水四升，先煮梔子甘草，得二升半 <small>（宋板，'得'字作'取'。）</small>，內鼓，煮取一升半，厺滓，分爲二服，溫進一服。<small>（宋板，'溫進一服'下，有'得吐者，止後服'六字。）</small> 梔子十四箇，擘，生姜五兩，香鼓四合，綿裹。右三味，以水四升，先煮梔子生姜，得二升半 <small>（宋板'得'作'取'。）</small>，內鼓，煮取一升半，厺滓，分爲二服，溫進一服。<small>（宋板，'溫進一服'下，有'得吐者，止後服'六服。）</small>

- NOO: ZZ
  TXT: 太陽病，發汗，汗出後，<small>（按，'汗出後'字，宋板作'汗出不解'。）</small> 其人仍{★=*發@송본}熱，心下悸，頭眩，身瞤動，振振欲擗地，脉沉緊者 <small>（宋板，無'脉沉緊'三字。）</small>，眞武湯主之。<small>（宋板，'眞武湯主之'下，載方及煎法。）</small>

- NOO: ZZ
  TXT: 傷寒中風 <small>（宋板，'傷寒'下，有'五六日'三字。）</small>，往來寒熱，胸脅苦滿，嘿嘿不欲飮食，心煩喜嘔，或胸中煩而不嘔，或渴，或腹中痛，或脅下痞鞕，或心下悸，小便不利，或不渴，身有微熱，或咳者，小柴胡湯主之。

- NOO: EP
  TXT: [ip/小柴胡湯]

- NOO: SS
  TXT: 柴胡半斤，黃芩三兩，半夏半升，洗，生姜三兩，切，<small>（宋板'切'作'洗'。）</small> 人蓡三兩，甘草三兩，炙，大棗十二枚，擘。右七味，以水一斗二升，煮取六升，厺滓，再煎取三升，溫服一升，日三服。<small>（宋板，'日三服'下，有'若胸中煩而不嘔者云云'百二十二字。）</small>

- NOO: ZZ
  TXT: 傷寒，身熱惡風，頸項强，脅下滿，手足溫而渴者，小柴胡湯主之。<small>（宋板，'傷寒'下，有'四五日'三字。）</small>

- NOO: ZZ
  TXT: 傷寒，陽脉濇，陰脉弦，法當腹中急痛，先與建中湯，不愈者，小柴胡湯主之。<small>（按宋板，作'小建中湯'，'愈'亦作'差'。）</small>

- NOO: EP
  TXT: [ip/建中湯]

- NOO: SS
  TXT: 桂枝三兩，厺皮，芍藥六兩，甘草二兩，炙，生姜三兩，切，大棗十二枚，擘，膠飴一舛。右六味，以水七舛，煮取三舛，厺滓，內飴，更上微火消盡，溫服一舛。<small>（宋板，作'更上微火消解'。'溫服一舛'下，有'日三服。嘔家不可用建中湯，以甛故也。'十五字。）</small>

- NOO: ZZ
  TXT: 傷寒，心中悸而煩者，建中湯主之。<small>（宋板，'傷寒'下，有'二三日'三字。）</small>

- NOO: ZZ
  TXT: 太陽病反，二三下之，後嘔不止，心下急，鬱鬱微煩者，大柴胡湯主之。<small>（宋板，作'太陽病，過經十餘日，反二三下之，後四五日，柴胡證仍在者，先與小柴胡。嘔不止，心下急欎欎微煩者，爲未解也，與大柴胡湯，下之則愈'。）</small>

- NOO: EP
  TXT: [ip/大柴胡湯]

- NOO: SS
  TXT: 柴胡半斤，黃芩三兩，半夏半舛，生姜五兩 <small>（宋板，'半夏半舛'下，有'洗'字。'生薑五兩'下，有'切'字。此似脫文。）</small>，芍藥三兩，枳實四枚，炙，大棗十二枚，擘。右七味，以水一斗二舛，煮取六舛，厺滓，再煎，取三舛，溫服一舛，日三服。<small>（宋板，'日三服'下，有'一方，加大黃二兩，若不加，恐不爲大柴胡湯。'十七字。）</small>

- NOO: ZZ
  TXT: 太陽病，熱結膀胱，其人如狂，血自下，下者愈 <small>（宋板，'太陽病'下，有'不解'二字。'下者愈'下，有'其外不解者，尙未可攻，當先解其外。外解己，但少腹急結者，乃可攻之'二十七字。）</small>，伹少腹急結者，與桃仁承氣湯。<small>（宋板，作'宜桃核承氣湯'。）</small>

- NOO: EP
  TXT: [ip/桃仁承氣湯]

- NOO: SS
  TXT: 桃仁五十箇，厺皮尖，大黃四兩，酒洗，甘草二兩，炙，芒硝二合，桂枝二兩，厺皮 <small>（宋板，'大黃四兩'下，無'酒洗'二字。'芒硝二合'亦作'二兩'。）</small>。右五味，以水七舛，煮取二舛半，厺滓，內芒硝，更上微火 <small>（宋板作更上火微沸下火先食溫服五合日三服當微利）</small>一兩沸，溫服五合。

- NOO: ZZ
  TXT: 傷寒，結胸熱實，脉沉緊，心下痛，按之石硬者，陷胸湯{★=*主@송본}之。<small>（宋板，作'傷寒六七日，結胸熱實，脉沉而緊，心下痛，按之石鞕者，大陷胷湯主之。'。）</small>

- NOO: EP
  TXT: [ip/陷胸湯]

- NOO: SS
  TXT: 大黃六兩，酒洗，芒硝一升，甘遂一兩，末。右三味，以水六升，先煮大黃，取二升，厺滓，內芒硝，煮一兩沸，內甘遂末，溫服一升。<small>（按，此方在宋板屬太陽病脉浮而動數條，而作'大黃 六兩，去皮，甘遂一錢七'。且'溫服一升'下，有'得快利，止後服'六字。）</small>

- NOO: ZZ
  TXT: 太陽病，發汗而復下之後，舌上燥，渴，日晡所有潮熱，從心下至小腹鞕滿痛，不可近者，陷胸湯主之。<small>（宋板，作'太陽病，重發汗，而復下之，不大便五六日，舌上燥而渴，日晡所小有潮熱，從心下至少復鞕滿而痛，不可近者，大陷胸湯主之'。）</small>

- NOO: ZZ
  TXT: 傷寒，發汗而復下之後 <small>（宋板，'傷寒'下，有'五六日己'四字。'復下'之下，無'後'字。）</small>，胸脅滿微結，小便不利，渴而不嘔，伹頭汗出，往來寒熱，心煩者 <small>（宋板，'者'字下，有'此爲末解也'五字。）</small>，柴胡桂枝干姜湯主之。

- NOO: EP
  TXT: [ip/柴胡桂枝干姜湯]

- NOO: SS
  TXT: 柴胡半斤，黃芩三兩，牡蠣二兩，熬，括萎根三兩，桂枝三兩，厺皮，甘草二兩，炙，乾姜一兩。<small>（宋板，作'括樓根四兩，乾薑二兩'。）</small> 右七味，以水一斗二升，煮取六升，厺滓，再煎取三升，溫服一升，日三服。<small>（宋板，'日三服'下，有'初服微煩，復服汗出便愈'十字。）</small>

- NOO: ZZ
  TXT: 太陽病，發汗而復下之後，心下滿鞕痛者，爲結胸，伹滿而不痛者，爲痞，半夏瀉心湯主之。<small>（宋板，作'傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖己下之，不爲逆，必蒸蒸而振，却發熱汗出而解。若心下滿而鞕痛者，此爲結胸也，大陷胸湯主之，但滿而不痛者，此爲痞，柴胡不中與之，宜半夏瀉心湯。'。）</small>

- NOO: EP
  TXT: [ip/半夏瀉心湯]

- NOO: SS
  TXT: 半夏半升，洗，黃連三兩 <small>（宋板，作'黃連一兩'。）</small>，黃芩三兩，人蓡三兩，乾姜三兩，甘草三兩，炙，大棗十二枚，擘。右七味，以水一斗，煮取六升，厺滓，再煎取三升，溫服一升，日三服。<small>（宋板，'日三服'下，有'須大陷胸湯者，方用前第二法。'十二字。）</small>

- NOO: ZZ
  TXT: 太陽中風，下利嘔逆 <small>（宋板，'下利嘔逆'下，有'表解者，乃可攻之，其人漐漐汗出'十三字。）</small>，發作有時，頭痛，心下痞鞕滿，引脅下痛，乾嘔短氣，汗出不惡寒者，表解裏未和也，十棗湯主之。<small>（宋板，'表解'上，有'此'字。）</small>

- NOO: EP
  TXT: [ip/十棗湯]

- NOO: SS
  TXT: 大棗十枝，擘，芫花熬，末，甘遂末，大戟末。<small>（宋板，無'大棗十枚擘'五字。芫花甘遂大戟下，無'末'字。）</small> 右四味，以水一升半，先煮大棗，取一升，厺滓，內諸藥末，等分一兩，溫服之。<small>（宋板，作'右三味，等分，各別擣爲散，以水一升半，先煮大棗肥者十枚，取八合，厺滓，內藥末。强人服一錢匕，羸人服半錢，溫服之，平旦服。若下少，病不除者，明日更服，加半錢。得快下利後，糜粥自養。'。）</small>

- NOO: ZZ
  TXT: 傷寒汗出解之後，胃中不和，心下痞鞕，乾噫食臭，脅下有水氣，腹中雷鳴，下利者，生姜瀉心湯主之。

- NOO: EP
  TXT: [ip/生姜瀉心湯]

- NOO: SS
  TXT: 生姜四兩，切，黃連三兩，黃芩三兩，人蓡三兩，甘草三兩，炙，大棗十二枚，擘，半夏半升，洗。右七味，以水一斗，煮取六升，厺滓，再煎取三升，溫服一升，日三服。<small>（宋板，作'黃連一兩'。'人蓡三兩'下，有'乾薑一兩'四字。'右七味'作'右八味'。）</small>

- NOO: ZZ
  TXT: 傷寒中風，反二三下之後，其人下利日數十行，穀不化，腹中雷鳴，心下痞鞕滿，乾嘔心煩不得安者，甘草瀉心湯主之。<small>（宋板，作'傷寒中風，醫反下之，其人下利日數十行，糓不化，腹中雷鳴，心下痞鞕而滿，乾嘔，心煩不得安。醫見心下痞，謂病不盡，復下之，其痞益甚。此非結熱，但以胃中虛，客氣上逆，故使鞕也'。）</small>

- NOO: EP
  TXT: [ip/甘草瀉心湯]

- NOO: SS
  TXT: 甘草四兩，炙，黃連三兩 <small>（宋板，作'黃連一兩'。）</small>，黃芩三兩，乾姜三兩，大棗十二枚，擘，半夏半升，洗。右六味，以水一斗，煮取六升，厺滓，再煎取三升，溫服一升，日三服。

- NOO: ZZ
  TXT: 傷寒胸中有熱，胃中有邪氣，腹中痛，欲嘔吐者，黃連湯主之。

- NOO: EP
  TXT: [ip/黃連湯]

- NOO: SS
  TXT: 黃連三兩，人蓡三兩 <small>（宋板，作'人參二兩'。）</small>，乾姜三兩，桂枝三兩，厺皮，甘草三兩，炙，大棗十二枚，擘，半夏半升，洗。右七味，以水一斗，煮取三升，厺滓，溫服一升。<small>（按宋板，'三升'作'六升'，'溫服'下，無'一升'字而有'晝三夜二，疑非仲景方。'九字。）</small>

- NOO: ZZ
  TXT: 太陽與少陽合病，自下利者，黃芩湯主之。若嘔者，黃芩加半夏生姜湯主之。<small>（宋板，作'與黃芩湯'。）</small>

- NOO: EP
  TXT: [ip/黃芩加半夏生姜湯]

- NOO: SS
  TXT: 黃芩三兩，芍藥三兩 <small>（宋板，作'芍藥二兩'。）</small>，甘草二兩，炙，大棗十二枚，擘。右四味，以水一斗，煮取三升，厺滓，溫服一升 <small>（宋板，'溫服一升'下，有'日再夜一服'五字。）</small>。黃芩三兩，芍藥三兩，甘草二兩，炙，大棗十二枚，擘，半夏半升，洗，生姜三兩。右六味，以水一斗，煮取三升，厺滓，溫服一升。<small>（宋板，'溫服一升'下，有'日再夜一服'五字。）</small>

- NOO: ZZ
  TXT: 傷寒，脉浮滑，表有熱，裏有寒者，白虎湯主之。<small>（宋板，作'傷寒脉浮滑，此以表有熱，裏有寒，白虎湯主之。'。）</small>

- NOO: EP
  TXT: [ip/白虎湯]

- NOO: SS
  TXT: 石膏一斤，碎，知母六兩，甘草二兩，炙，粳米六合。右四味，以水一斗，煮米熟湯成，厺滓，溫服一升。<small>（宋板，'溫服一升'下，有'日三服'三字。）</small>

- NOO: ZZ
  TXT: 傷寒下後，不解 <small>（宋板，作'傷寒若吐若下後，七八日不解'）</small>，熱結在裏，表裏伹熱 <small>（按，'伹'字，宋板及諸本，皆作俱，此恐寫誤。）</small>，時時惡風，大渴，舌上乾燥而煩，欲飮水數升者，白虎加人蓡。<small>（按，白虎加人參下，宜有'湯主之'三字。）</small>

- NOO: EP
  TXT: [ip/白虎加人參湯]

- NOO: SS
  TXT: 石膏一斤，碎，知母六兩，甘草二兩，炙，粳米六合，人蓡二兩。右五味，以水一斗，煮米熟湯成，厺滓，溫服一升。<small>（宋板，'溫服一升'下，有'日三服以下'六十二字。）</small>

- NOO: ZZ
  TXT: 傷寒，無大熱，口煩渴 <small>（宋板，作'口燥渴'。）</small>，心煩，背微惡寒者，白虎加人蓡湯主之。

- NOO: ZZ
  TXT: 陽明之爲病，胃實也。<small>（宋板，作'陽明之爲病，胃家實，是也'。）</small>

- NOO: ZZ
  TXT: 陽明病，發熱汗出，讝語者，大承氣湯主之。<small>（按，宋板闕此條，而大承氣湯方，附陽明病，脉遲，雖汗出，不惡寒條下。）</small>

- NOO: EP
  TXT: [ip/大承氣湯]

- NOO: SS
  TXT: 大黃四兩，酒洗，厚朴半斤，炙，厺皮，枳實五枚，炙，芒硝三合。右四味，以水一斗，先煮厚朴枳實，取五升 <small>（宋板，'厚朴枳實'，作'二物'。'取五升'下，有'厺滓'二字。）</small>，內大黃，更煮取二升，厺滓，內芒硝，更上微火一兩沸，分溫再服。<small>（宋板，'分溫再服'下，有'得下餘，勿服'五字。）</small>

- NOO: ZZ
  TXT: 陽明病，發熱，伹頭汗出，渴，小便不利者，身必發黃，茵蔯蒿湯主之，<small>（宋板，作'陽明病，發熱，汗出者，此爲熱越，不能發黃也。但頭汗出，身無汗，劑頸而還，小便不利，渴引水漿者，此爲瘀熱在裏，身必發黃'。）</small>

- NOO: EP
  TXT: [ip/茵蔯蒿湯]

- NOO: SS
  TXT: 茵蔯蒿六兩，梔子十四箇，擘，大黃二兩，酒洗。右三味，以水一斗二升，先煮茵蔯蒿，減二升，內梔子大黃，煮取三升，厺滓，分溫三服。<small>（按宋板，作'梔子十四枚'。'大黃二兩'下，無'酒洗'二字，而有'厺皮'二字。'茵蔯'下，無'蒿'字。'二升'作'六升'。'梔子大黃'作'二味'。'分溫三服'作'分三服'，以下有'小便當利云云'二十三字。）</small>

- NOO: ZZ
  TXT: 三陽合病，腹滿，身重，難以轉側，口不仁，面垢，遺尿，發汗讝語，下之額上生汗，手足逆冷，若自汗出者，白虎湯主之。<small>（宋板，作'讝語遺尿，發汗則讝語，下之則額上生汗'。）</small>

- NOO: ZZ
  TXT: 少陽之爲病，口苦，咽乾，目眩也。

- NOO: ZZ
  TXT: 太陰之爲病，腹滿而吐，自利也。<small>（按，'太陰之爲病'，'太陰病兩條'，宋板合爲一條。作'太陰之爲病，腹滿而吐，食不下，自利益甚，時腹自痛，若下之必胸下結鞕。'，而桂枝加芍藥湯，及桂枝加大黃湯方，附本'太陽病醫反下'之條下。）</small>

- NOO: ZZ
  TXT: 太陰病，腹滿而吐，食不下，自利益甚，時腹自痛者，桂枝加芍藥湯主之。大實痛者，桂枝加芍藥大黃湯主之。

- NOO: EP
  TXT: [ip/桂枝加芍藥湯]

- NOO: SS
  TXT: 桂枝三兩，厺皮，芍藥六兩，甘草二兩，炙，生姜三兩，切，大棗十二枚，擘。右五味，以水七升，煮取三升，厺滓，溫服一升。<small>（宋板，'溫服一升'作'溫分三服'，以下有'本云:桂枝湯，今加芍藥'九字。）</small>

- NOO: EP
  TXT: [ip/桂枝加芍藥大黃湯]

- NOO: SS
  TXT: 桂枝三兩，厺皮，芍藥六兩，甘草二兩，炙，生姜三兩，切，大棗十二枚，擘，大黃二兩，酒洗 <small>（宋板，無'酒洗'二字。）</small>。右六味，以水七升，煮取三升，厺滓，溫服一升。<small>（宋板，'一升'下，有'日三服'三字。）</small>

- NOO: ZZ
  TXT: 少陰之爲病，脉微細，伹欲寤也。<small>（按宋板諸本，'寤'作'寐'，此恐寫誤。）</small>

- NOO: ZZ
  TXT: 少陰病，心中煩，不得眠者，黃連阿膠湯主之。<small>（宋板，作'少陰病，得之二三日以上，心中煩，不得臥，黃連阿膠湯主之'。）</small>

- NOO: EP
  TXT: [ip/黃連阿膠湯]

- NOO: SS
  TXT: 黃連四兩，黃芩二兩，芍藥二兩，鷄子黃二枚，阿膠三兩。右五味，以水六升，先煮三物，取二升，厺滓，內膠烊盡，小冷，內鷄子黃，攪令相得，溫服七合，日三服。

- NOO: ZZ
  TXT: 少陰病，口中和，其背惡寒者，附子湯主之。<small>（宋板，作'少陰病，得之一二日，口中和，其背惡寒者，當炙之，附子湯主之。'）</small>

- NOO: EP
  TXT: [ip/附子湯]

- NOO: SS
  TXT: 附子二枚，炮，厺皮，破八片，白朮三兩 <small>（宋板，作'白朮四兩'。）</small>，茯苓三兩，芍藥三兩，人蓡二兩。右五味，以水八升，煮取三升，厺滓，溫服八合 <small>（宋板，作'溫服一升'。）</small>，日三服。

- NOO: ZZ
  TXT: 少陰病，身體疼 <small>（宋板，作'身體痛'。）</small>，手足寒，骨節痛，脉沉者，附子湯主之。

- NOO: ZZ
  TXT: 少陰病，下利膿血者，桃花湯主之。

- NOO: EP
  TXT: [ip/桃花湯]

- NOO: SS
  TXT: 赤石脂一斤 <small>（一半全用一半篩末）</small>，乾姜一兩，粳米一升。右三味，以水七升，煮米熟湯成，厺滓，內赤石脂末，溫服七合，日三服。<small>（宋板，作'右三味，以水七升，煮米令熟，厺滓，溫服七合，內赤石脂末方寸匕，日三服，若一服愈，餘勿服。'）</small>

- NOO: ZZ
  TXT: 少陰病，吐利，手足逆冷，煩躁欲死者，吳茱茰湯主之。

- NOO: EP
  TXT: [ip/吳茱茰湯]

- NOO: SS
  TXT: 吳茱茰一升，人蓡二兩，大棗十二枚，擘，生姜六兩 <small>（宋板，'生薑六兩'下，有'切'字。）</small>。右四味，以水七升，煮取二升，厺滓，溫服七合，日三服。

- NOO: ZZ
  TXT: 少陰病，咽痛者，甘草湯主之。<small>（宋板，作'少陰病二三日，咽痛者，可與甘草湯。不差，與桔梗湯。'。）</small>

- NOO: EP
  TXT: [ip/甘草湯]

- NOO: SS
  TXT: 甘草二兩。右一味，以水三升，煮取一升二合，厺滓，溫服七合，日三服。<small>（宋板，'一升二合'作'一升半'，'三服'亦作'二服'。）</small>

- NOO: ZZ
  TXT: 少陰病，下利者 <small>（宋板，無'者'字。）</small>，白通湯主之。

- NOO: EP
  TXT: [ip/白通湯]

- NOO: SS
  TXT: 葱白四莖，乾姜一兩半，附子一枚，生用，厺皮，破八片。<small>（宋板，作'乾薑一兩，附子一枚'，'生下'無'用'字。）</small> 右三味，以水三升，煮取一升二合 <small>（宋板，無'二合'字。）</small>，厺滓，分溫再服。

- NOO: ZZ
  TXT: 少陰病，腹痛，小便不利，四肢沉重疼痛，自下利，或欬，或小便利，或不下利，嘔者，眞武湯主之。<small>（宋板，'少陰病'下，有'二三日不已，至四五日'九字。'自不利'下，有'者，此爲有水氣。其人'八字。'下利'上無'不'字。）</small>

- NOO: EP
  TXT: [ip/眞武湯]

- NOO: SS
  TXT: 白朮三兩 <small>（宋板，作'白朮二兩'。）</small>，茯苓三兩，芍藥三兩，生姜三兩，切，附子一枚，炮，厺皮，破八片。右五味，以水八升，煮取三升，厺滓，溫服七合，日三服。<small>（宋板，'日三服'下，有'若欬者'以下五十一字。）</small>

- NOO: ZZ
  TXT: 少陰病，下利淸穀，裏寒外熱，手足厥逆，脉微欲絕，身反不惡寒，其人面赤色 <small>（宋板，'赤色'作'色赤'。）</small>，或腹痛，或乾嘔，或咽痛，或利止，脉不出者，通脉四逆湯主之。

- NOO: EP
  TXT: [ip/通脉四逆湯]

- NOO: SS
  TXT: 甘草二兩，炙，附子一枚 <small>（宋板，'附子'下，有'大者'二字。）</small>，生用，厺皮，破八片，乾姜三兩 <small>（宋板，'乾薑三兩'下，有'强人可四兩'五字。）</small>。右三味，以水三升，煮取一升二合，厺滓，分溫再服。<small>（宋板，'分溫再服'下，有'其脉卽出者'以下六十七字。）</small>

- NOO: ZZ
  TXT: 少陰病，下利 <small>（宋板，'下利'下，有'六七日'三字。）</small>，欬而嘔渴，心煩不得眠者，猪苓湯主之。

- NOO: EP
  TXT: [ip/猪苓湯]

- NOO: SS
  TXT: 猪苓一兩 <small>（宋板，'猪苓'下，有'厺皮'二字。）</small>，澤瀉一兩，茯苓一兩，阿膠一兩，滑石一兩。右五味，以水六升，煮取二升 <small>（宋板，作'以水四升，先煮四物，取二升'。）</small>，厺滓，內阿膠烊盡，溫服七合，日三服。

- NOO: ZZ
  TXT: 少陰病，脉沉者 <small>（宋板，'者'下，有'急溫之'三字。）</small>，宜四逆湯。

- NOO: EP
  TXT: [ip/四逆湯]

- NOO: SS
  TXT: 草草二兩，炙，乾姜一兩半，附子一枚，生用，厺皮，破八片。右三味，以水三升，煮取一升二合，厺滓，分溫再服。<small>（宋板，'分溫再服'下，有'强人，可大附子一枚，乾薑三兩'十二字。）</small>

- NOO: ZZ
  TXT: 厥陰之爲病，消渴，氣上撞心，心中{★=*疼@송본}熱，飢而不欲食，食則吐，下之利不止。<small>（宋板，作'食則吐蚘'。）</small>

- NOO: ZZ
  TXT: 發汗若下之後，煩熱，胸中窒者，梔子鼓湯主之。<small>（按，此條在宋板，屬太陽中篇，且'後'字作'而'字。）</small>

- NOO: ZZ
  TXT: 傷寒，脉滑，厥者，裏有熱，白虎湯主之。<small>（宋板，'脉滑'下，有'而'字，且載劑並煎法。）</small>

- NOO: XX
  TXT: ○二四八 六十四 五十

- NOO: XX
  TXT: 五十 四十五 五十五○

- NOO: XX
  TXT: 唐貞元{★=*乙@송본}酉歲寫之

- NOO: XX
  TXT: 康治二年 <small>（亥）</small> 九月書寫之 沙門了純

- NOO: OO
  TXT: [ip/跋]

- NOO: ZZ
  TXT: 康治本傷寒論五十方，盖係抄書者，卷末有:唐貞元乙酉歲寫之康治二年沙門了純十八字，柳河戶上玄斐傳寫以示余。余曰:唐貞元乙酉卽皇朝延曆二十四年而傳敎航海東隅之歲也。曾闖最澄博物兼知陰陽醫方，則了純所寫原本或出最澄手書，亦未可知也。但了純不知何人耳? 玄斐愕然曰; 何以征諸? 余曰:嘗觀橫川松禪院所藏澄手書將來目錄，卷尾曰:大唐貞元貳拾壹年歲次乙酉五月朔拾參日，日本國求法沙門最澄錄。今此本，干支亦同，故云爾。子若能影抄以傳，則亦可嘉尙也。玄斐曰:此書盖嘗在延曆寺人或得之後，往江戶傳之奧人某，珍重如拱璧不妄示人，友人河口春龍竊謄之，而不及影抄，爲可惋也。余得此與宋板校讐，互有異同，而此本爲優，且今子之言信而可徵，若得子一語，則亦爲有據矣。余意者，岐黃一道旣非所知，而又恐徒變畵虎之消也，固辭不許，因錄其所答問者以還之。嘉永紀元之嘉平月

- NOO: ZZ
  TXT: 華頂王府侍讀池內奉時跋   幷書於如利書院

- NOO: OO
  TXT: [ip/刊記]

- NOO: ZZ
  TXT: 嘉永二酉年八月 御免

- NOO: ZZ
  TXT: 安政四巳年十二月 刻成

- NOO: ZZ
  TXT: 柳河 戶上玄達 挍

- NOO: ZZ
  TXT: 京都書林 蓍屋宗八
